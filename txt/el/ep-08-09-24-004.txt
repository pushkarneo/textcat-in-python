<CHAPTER ID="004">
Προτεραιότητες του Ευρωπαϊκού Κοινοβουλίου για το νομοθετικό πρόγραμμα και το πρόγραμμα εργασίας της Επιτροπής για το 2009 (συζήτηση)
<SPEAKER ID="008" NAME="Πρόεδρος">
" ημερήσια διάταξη προβλέπει τη συζήτηση για τις προτεραιότητες του Ευρωπαϊκού Κοινοβουλίου για το νομοθετικό πρόγραμμα και το πρόγραμμα εργασίας της Επιτροπής για το 2009.
<SPEAKER ID="009" NAME="Hartmut Nassauer">
εξ ονόματος της Ομάδας PPE-DE. - (DE) Κύριε Πρόεδρε, κυρίες και κύριοι, σήμερα το πρωί συζητάμε το νομοθετικό πρόγραμμα και το πρόγραμμα εργασίας της Επιτροπής για την επόμενη χρονιά, το 2009, η οποία είναι χρονιά εκλογών. Του χρόνου, θα εκλεγεί νέο Κοινοβούλιο και θα συσταθεί νέα Επιτροπή. Κανενός η θέση δεν είναι δεδομένη: ούτε των Επιτρόπων ούτε καν του Προέδρου της Επιτροπής, ο οποίος δεν κατάφερε δυστυχώς να βρίσκεται εδώ σήμερα για να παρουσιάσει ο ίδιος το πρόγραμμά του.
<P>
Κατά τη διάρκεια κάθε χρονιάς εκλογών, μπαίνουμε πάντα στον πειρασμό να φερόμαστε δίκαια σε όλους τους ψηφοφόρους μας, υποθέτοντας φυσικά ότι γνωρίζουμε τι επιθυμούν ή τουλάχιστον τι θα έπρεπε να επιθυμούν. Το ερώτημα, λοιπόν, είναι το εξής: πώς θα πρέπει η Ευρωπαϊκή Ένωση να παρουσιαστεί στους ευρωπαίους πολίτες τον επόμενο χρόνο; Όπως ισχύει για όλους τους πολιτικούς, καθήκον δικό μας είναι να επιχειρήσουμε να ανταποκριθούμε στις ανησυχίες των πολιτών. " Ευρωπαϊκή Ένωση έχει μια εκπληκτική ευκαιρία για να το επιτύχει αυτό. Διαθέτουμε πολλούς τρόπους να ανταποκριθούμε στις ανάγκες και τις ανησυχίες των πολιτών.
<P>
" ειρήνη αποτέλεσε μέριμνα πρωταρχικής σημασίας καθ' όλη τη διάρκεια της ιστορίας της ανθρωπότητας· η Ευρωπαϊκή Ένωση διαφυλάττει την ειρήνη στην Ευρώπη επί δεκαετίες. Είμαστε σε θέση να απαντήσουμε σε εξωτερικές απειλές, όπως είναι η διεθνής τρομοκρατία ή η συμπεριφορά των μεγάλων γειτονικών μας χωρών, οι οποίες κατά καιρούς καταπατούν τους κανόνες του διεθνούς δικαίου. Μπορούμε να συνεισφέρουμε, ώστε να διασφαλίσουμε ότι η Ευρώπη διαθέτει ασφαλή και βιώσιμο ενεργειακό εφοδιασμό, καταβάλλοντας ταυτόχρονα κάθε δυνατή προσπάθεια για την προστασία του κλίματος. Μπορούμε να περιφρουρήσουμε την κοινωνική ασφάλεια και δικαιοσύνη στην Ευρώπη, απελευθερώνοντας το αναπτυξιακό δυναμικό της επιτυχημένης ευρωπαϊκής οικονομίας, ενώ την καινοτομία και την ανταγωνιστικότητα της ευρωπαϊκής οικονομίας μπορούμε να τις διαφυλάξουμε, αξιοποιώντας τη σχετική ευκαιρία για τη δημιουργία και περιφρούρηση θέσεων εργασίας. " Ευρώπη δύναται να καταστεί ασφαλές λιμάνι σε έναν μεταβαλλόμενο κόσμο. Σύντομα οι συνάδελφοί μου θα πουν περισσότερα σχετικά με τις πιο μικρές λεπτομέρειες για πολλά από τα εν λόγω ζητήματα.
<P>
Ποιες είναι οι προϋποθέσεις για επιτυχημένη δράση στην Ευρωπαϊκή Ένωση; Θα ήθελα να αναφέρω δύο συγκεκριμένα: πρώτον, χρειαζόμαστε κατάλληλες θεσμικές βάσεις, κάτι το οποίο σημαίνει οπωσδήποτε τη Συνθήκη της Λισαβόνας. " συνθήκη αυτή θα προσφέρει περισσότερη διαφάνεια και δημοκρατία, ενώ θα ενισχύσει την ικανότητα δράσης της ΕΕ, παρέχοντάς της έτσι τη δυνατότητα να επιτελεί τις λειτουργίες της πιο αποτελεσματικά. Πρέπει να απευθύνουμε έκκληση προς τους πολίτες της Ιρλανδίας ώστε να αναθεωρήσουν τη θέση τους ως προς την εν λόγω συνθήκη. Συμμερίζομαι πολλές από τις επικριτικές θέσεις οι οποίες στρέφονται κατά της Ευρωπαϊκής Ένωσης, αλλά δεν μπορούμε να αγνοήσουμε το γεγονός ότι η συνθήκη αυτή προσφέρει υγιείς λύσεις σε πολλές από αυτές τις επικρίσεις. Ως εκ τούτου, η Συνθήκη της Λισαβόνας είναι ζωτικής σημασίας.
<P>
Δεύτερον, όμως, χρειαζόμαστε και την υποστήριξη των πολιτών της Ευρώπης, η οποία έχει υποχωρήσει ανησυχητικά. Τούτο κατέστη σαφές από τα δημοψηφίσματα που διεξήχθησαν στη Γαλλία, τις Κάτω Χώρες και, κυρίως, στην Ιρλανδία. Το ζήτημα δεν είναι αν χρειαζόμαστε περισσότερη ή λιγότερη Ευρώπη, όπως είχα πρόσφατα την ευκαιρία να δηλώσω στον Πρόεδρο της Επιτροπής. Το πραγματικό ζήτημα είναι σε ποιο επίπεδο χρειαζόμαστε την Ευρώπη και σε ποιο όχι. Πρέπει να αποφασίσουμε σχετικά. Επιτρέψτε μου να παραθέσω ένα παράδειγμα - ομολογώ ότι είναι το αγαπημένο μου παράδειγμα - η προστασία των εδαφών δεν είναι κάτι το οποίο χρειάζεται να χειριζόμαστε σε ευρωπαϊκό επίπεδο. " προστασία των εδαφών απασχολεί, αλλά δεν δημιουργεί με τη σειρά της θέσεις εργασίας. Για το λόγο αυτό, η Ευρώπη θα επιτύχει και θα κερδίσει την υποστήριξη αν δρα εκεί όπου η κοινοτική δράση είναι αναμφίβολα απαραίτητη και εκεί όπου η δράση σε ευρωπαϊκό επίπεδο μπορεί να επιτύχει περισσότερα αποτελέσματα απ' ό,τι σε εθνικό επίπεδο.
<P>
" Επιτροπή, επομένως, καλά θα έκανε, κατά τη γνώμη μου, να δώσει μεγαλύτερη σημασία στο ζήτημα της επικουρικότητας σε ό,τι αφορά τη δράση της κατά τη διάρκεια του επόμενου έτους. Κάτι τέτοιο θα ενισχύσει το βαθμό αποδοχής της Ευρώπης, ενώ πιθανότατα περισσότεροι ευρωπαίοι πολίτες απ' ό,τι στις προηγούμενες εκλογές θα μας εκλέξουν και πάλι όλους .
<SPEAKER ID="010" NAME="Hannes Swoboda">
εξ ονόματος της Ομάδας PSE. - (DE) Κύριε Πρόεδρε, κυρία Αντιπρόεδρε, η Ευρωπαϊκή Επιτροπή επιτέλεσε εξαιρετικό έργο κατά τα τελευταία πέντε χρόνια σε πολλούς τομείς, κυρίως όσον αφορά την περιβαλλοντική πολιτική και την πολιτική προστασίας του κλίματος, ενώ και εδώ, στο Κοινοβούλιο, είμαστε σε διαδικασία μετουσίωσης του έργου αυτού σε νομοθεσία. Όσον αφορά την ανάπτυξη της κοινής αγοράς, όμως, διαπιστώνουμε σημαντικότατες ελλείψεις, ιδίως αναφορικά με την κοινωνική διάσταση.
<P>
" τρέχουσα χρηματοπιστωτική κρίση είναι επαρκής λόγος, ώστε να συζητήσουμε το θέμα αυτό και αυτό κάναμε στο πλαίσιο της έκθεσης Rasmussen. Όχι μόνον η ομάδα μου κι εγώ, αλλά και πολλοί άλλοι, αισθανόμαστε βαθιά απογοήτευση από αυτά που ο Επίτροπος McCreevy είπε - ή δεν είπε - εδώ. Αυτό είναι το βασικό πρόβλημα.
<P>
Αν διαβάσουμε τα κύρια άρθρα σε οποιαδήποτε συντηρητική εφημερίδα σήμερα, είτε είναι οι Financial Times είτε η Frankfurter Allgemeine, θα διαπιστώσουμε ότι τους τίτλους θα μπορούσαν να έχουν συντάξει οι σοσιαλιστικές ομάδες του Σώματος, αλλά όχι ο Πρόεδρος της Επιτροπής και οπωσδήποτε όχι ο κύριος McCreevy.
<P>
Οι Financial Times, παραδείγματος χάριν, είχαν τους εξής τίτλους:
<P>
"" μεγαλύτερη ρυθμιστική αποτυχία της σύγχρονης ιστορίας" ή "Μετά το κραχ: γιατί ο διεθνής καπιταλισμός χρειάζεται διεθνείς κανόνες".
<P>
Την ώρα που ο Χρυσός Μόσχος του Damien Hurst έσπαγε τα ρεκόρ δημοπρασίας έργων τέχνης, τα χρηματοπιστωτικά ιδρύματα υφίσταντο ζημίες ρεκόρ, ωθώντας τους Financial Times να προβούν στο εξής σχόλιο:
<P>
"Πώς τυφλωθήκαμε όλοι από το χρυσό μόσχο".
<P>
(DE) Δυστυχώς, τούτο ισχύει για την Επιτροπή, ή τουλάχιστον για εκείνα τα μέλη της Επιτροπής τα οποία θα έπρεπε να είναι υπεύθυνα για τα εν λόγω ζητήματα. Ο Frank Schirrmacher, αρχισυντάκτης της εφημερίδας Frankfurter Allgemeine Zeitung και σχεδόν καθόλου αριστερών αντιλήψεων, γράφει: "" νεοφιλελεύθερη ιδεολογία δημιούργησε μια λογική και συμπτωματική σχέση μεταξύ του ατόμου και της παγκοσμιοποίησης, η οποία θεμελιώθηκε αποκλειστικά στην οικονομία" και εκφράζει τη θλίψη του για "την αυτοκαταστροφή της συζήτησης περί κοινωνικής πρόνοιας".
<P>
Καλό θα ήταν να είχαμε διακρίνει ένα ψήγμα τουλάχιστον από αυτό στα λόγια του Προέδρου της Επιτροπής ή του Επιτρόπου McCreevy. Άλλωστε, δεν ζητώ έντονη κριτική αριστερής προέλευσης ή αυτοκριτική· αυτό που ζητάμε επανειλημμένα, όπως κατέστησε σαφές ο Martin Schulz πρόσφατα, είναι η ενδυνάμωση της κοινωνικής διάστασης και του ελέγχου όλων των προγραμμάτων της Επιτροπής σε ό,τι αφορά τον κοινωνικό τους αντίκτυπο. Δυστυχώς δεν συμβαίνει κάτι τέτοιο προς το παρόν. Δεν υπάρχει ανταπόκριση εκ μέρους της Επιτροπής επ' αυτού.
<P>
Αυτό που ζητάμε επίσης είναι μια πιο ισχυρή κοινή οικονομική πολιτική στην Ευρώπη, η οποία θα συμβάλλει και στην προστασία ή την αποτροπή αυτού του είδους της κρίσης η οποία διαχέεται αυτή τη στιγμή από τις "ΠΑ. Και σε αυτήν την περίπτωση, η Επιτροπή διακρίνεται για τις σημαντικές παραλείψεις της. Ένας ακόμη τομέας στον οποίο η Επιτροπή απέτυχε - και λυπάμαι που απευθύνω τα σχόλια αυτά σε σας, καθώς γνωρίζω ότι ελάχιστα μπορείτε εσείς να κάνετε γι' αυτό - είναι η αποτυχία της να αντιμετωπίσει αυτοβούλως τις διευρυνόμενες ανισότητες στην Ευρώπη ή να καλέσει τις εθνικές κυβερνήσεις να δράσουν. Θα συζητήσουμε το θέμα αυτό σήμερα το απόγευμα όσον αφορά την ενεργειακή ένδεια, ένα επιπλέον θέμα το οποίο έχουμε θίξει επανειλημμένα και για το οποίο δεν έχουμε λάβει καμία απάντηση από την Επιτροπή, η οποία ακόμη δεν έχει αναλάβει καμία πραγματική πρωτοβουλία σχετικά.
<P>
Είναι απαράδεκτο για την Επιτροπή - παρά τη δέσμευσή της στην ένταξη και την κοινωνική δικαιοσύνη ως ζητήματα αρχής - να τηρεί παθητική στάση την ώρα που οι κοινωνικές ανισότητες στην Ευρώπη διαρκώς διευρύνονται κατά τη διάρκεια αυτής της ιδιαίτερης φάσης της οικονομικής και κοινωνικής ζωής. Τούτο είναι απαράδεκτο και δεν θα έπρεπε να το δεχόμαστε.
<P>
Οι ευρωπαίοι πολίτες περιμένουν από την Επιτροπή να αντιμετωπίζει σοβαρά τις ανάγκες και τις ανησυχίες τους, να καταθέτει κατάλληλες προτάσεις και να δρα ως ηθική αρχή, κυρίως κατά τη διάρκεια της χρηματοπιστωτικής κρίσης. Δεν θα έπρεπε να επαφίεται στο γάλλο Πρόεδρο, τον κύριο Sarkozy, υπό την ιδιότητά του ως προεδρεύοντα του Συμβουλίου, να λάβει σαφή θέση επ' αυτού· αυτή η ξεκάθαρη θέση θα έπρεπε να προέρχεται από την Επιτροπή, τον Πρόεδρο της Επιτροπής και τον αρμόδιο Επίτροπο.
<P>
Κυρία Αντιπρόεδρε, είστε ιδιαίτερα πειστική στην προσπάθειά σας να ενημερώσετε τους πολίτες σχετικά με το έργο της Επιτροπής και εμείς τιμάμε και στηρίζουμε πλήρως τις προσπάθειές σας. Εντούτοις, δεν είναι μόνο θέμα τύπου· είναι και θέμα ουσίας. Οι Επίτροποι οφείλουν να σας παρέχουν το κατάλληλο περιεχόμενο. Σε ό,τι αφορά τη χρηματοπιστωτική κρίση, τη ρύθμιση και την κοινωνική διάσταση, η κοινωνική οικονομία της αγοράς σάς παρέχει ελάχιστο περιεχόμενο. Γι' αυτό, πολλές φορές θα δυσκολευτείτε να παρουσιάσετε μια πειστική εικόνα στους πολίτες.
<P>
Λέμε "ναι" στην οικολογική αναδιάρθρωση της οικονομίας και της κοινωνίας μας· έχετε την αμέριστη υποστήριξή μας επ' αυτού και θα το μετουσιώσουμε σε δράση. Ωστόσο, το επείγον μήνυμά μου προς εσάς είναι το εξής: πρέπει να κάνουμε ένα βήμα πίσω - ή ένα βήμα μπροστά, αν προτιμάτε - προς πολιτικές, οι οποίες βασίζονται στην κοινωνική ευθύνη, κάτι το οποίο αφορά και την Επιτροπή, γιατί αυτό που αποκομίζουμε εν προκειμένω είναι ελάχιστο και έρχεται πολύ αργά. Θα σας ζητήσω να διασφαλίσετε ότι θα αποκατασταθεί το ζήτημα αυτό τους επόμενους μήνες.
<SPEAKER ID="015" NAME="Silvana Koch-Mehrin">
εξ ονόματος της Ομάδας ALDE. - (DE) Κύριε Πρόεδρε, κυρία Αντιπρόεδρε, το επόμενο έτος - το 2009 - είναι πράγματι εξαιρετικά σημαντική χρονιά για την Ευρωπαϊκή Ένωση, γιατί είναι η χρονιά κατά την οποία θα διεξαχθούν οι ευρωεκλογές και, γενικότερα, θα πρέπει να δοθεί απάντηση στο βασικό ερώτημα το οποίο αφορά τη μελλοντική πορεία της Ένωσης.
<P>
Οι εκλογές θα πραγματοποιηθούν: το γνωρίζουμε αυτό, όμως αυτό που δεν γνωρίζουμε ακόμη είναι την ακριβή βάση, επί της οποίας θα συνεργαστούμε από εκεί και πέρα. Πρόκειται για ένα ερώτημα, στο οποίο δικαίως οι πολίτες μας αναμένουν απάντηση. Πώς ατενίζουμε το μέλλον της Ευρώπης από την πλευρά των ευρωπαϊκών θεσμών;
<P>
Το νομοθετικό πρόγραμμα και το πρόγραμμα εργασίας της Επιτροπής παρέχουν φυσικά τη δυνατότητα να δώσουμε ολοκληρωμένη απάντηση στο εν λόγω ερώτημα. Γι' αυτό, εμείς, ως Κοινοβούλιο, συμφωνήσαμε να θέσουμε πρώτα τις δικές μας απαιτήσεις για το πρόγραμμα εργασίας της Επιτροπής, προτού αυτό μας παρουσιαστεί και στη συνέχεια να αντιδράσουμε.
<P>
" Ευρωπαϊκή Ένωση αντιμετωπίζει αυτές τις σημαντικές προκλήσεις, οι οποίες αφορούν άμεσα το μέλλον της. Τι μας επιφυλάσσει το μέλλον; Την ίδια στιγμή, συμβαίνουν πάρα πολλά σε παγκόσμιο επίπεδο τα οποία επηρεάζουν άμεσα την καθημερινή ζωή των πολιτών, όπως η αύξηση των τιμών ενέργειας και η χρηματοπιστωτική κρίση. Στο θέμα αυτό, χρειαζόμαστε ξεκάθαρα λόγια από την Ευρώπη για να μας εξηγήσει πώς σκοπεύει η Ευρωπαϊκή Ένωση να ανταποκριθεί σχετικά. Γι' αυτό, χρειαζόμαστε αποφασιστικότητα και ηγεσία.
<P>
Επομένως, είναι σημαντικό η Ευρωπαϊκή Επιτροπή να αποσαφηνίσει πώς σκοπεύει να ανταποκριθεί σε τέτοιου είδους κρίσεις και να προσδιορίσει πού ακριβώς πρέπει να τεθούν οι πολιτικές προτεραιότητες στο πρόγραμμα εργασίας της .
<P>
Στο πλαίσιο αυτό, είναι σημαντικό, από την πλευρά μας, η Επιτροπή να έχει υπόψη της την ανταγωνιστικότητα της Ευρωπαϊκής Ένωσης. Σε μια διαρκώς παγκοσμιοποιούμενη αγορά είναι σημαντικό να το καθιερώσουμε αυτό ως μια από τις διαρκείς πολιτικές μας προτεραιότητες.
<P>
Άλλες πτυχές εξίσου σπουδαίες, ωστόσο, είναι η ενδυνάμωση και η ενίσχυση των πολιτικών δικαιωμάτων, η επέκταση της έρευνας και η εξεύρεση λύσης για την αλλαγή του κλίματος. Αυτά είναι άλλα ζητήματα τα οποία ήταν εξαιρετικά σημαντικά για το Σώμα επί πολλά χρόνια. Οι τομείς αυτοί θα πρέπει να προσδιοριστούν από την Επιτροπή η οποία, πάνω απ' όλα, θα πρέπει να διασφαλίσει ότι η Ευρώπη δύναται να επιβραβεύεται για κάθε επιτυχία που σημειώνει. Αυτό που συμβαίνει συχνά είναι ότι αν επιτυγχάνεται κάτι το οποίο ευθυγραμμίζεται πλήρως με το συμφέρον και την ευημερία των πολιτών, επιβραβεύονται τα κράτη μέλη. Θα ήθελα στο μέλλον η Επιτροπή να δώσει μεγαλύτερη προσοχή σε αυτό.
<P>
Ως προς αυτό, με ιδιαίτερη χαρά σας βλέπω εδώ σήμερα, κυρία Αντιπρόεδρε. Κάποιοι συνάδελφοι του Κοινοβουλίου πρέπει να αποδεχθούν το γεγονός ότι ο κύριος Μπαρόζο, ο Πρόεδρος της Επιτροπής, είχε προγραμματίσει κάτι άλλο για σήμερα. Χαίρομαι που βρίσκεστε εδώ, κυρία Αντιπρόεδρε, γιατί είστε υπεύθυνη για την προώθηση της επικοινωνίας στην Ευρωπαϊκή Ένωση και τούτο αποτελεί ενδεχομένως ευκαιρία για το σημερινό θέμα - δηλαδή το πρόγραμμα εργασίας της Επιτροπής - ώστε να συζητηθεί διεξοδικά και στα εθνικά κοινοβούλια, προκειμένου να έχουμε αυτό το είδος αλληλεπίδρασης ευθύς εξαρχής. Στο γερμανικό Κοινοβούλιο (Bundestag) τούτο συμβαίνει στις περισσότερες επιτροπές, όμως είναι κάτι το οποίο αναμφισβήτητα θα πρέπει να αποτελέσει τμήμα της ημερήσιας διάταξης της ολομέλειας στα εθνικά κοινοβούλια σε ολόκληρη την Ευρώπη συνολικά.
<P>
Έχει έλθει η ώρα της Ευρώπης: αυτό τουλάχιστον πρέπει να είναι προφανές. Αντιμετωπίζουμε παγκόσμιες προκλήσεις και η Ευρώπη δεν έχει άλλη επιλογή από το να παρουσιάσει κοινή απάντηση.
<SPEAKER ID="016" NAME="Eva Lichtenberger">
εξ ονόματος της Ομάδας Verts/ALE. - (DE) Κύριε Πρόεδρε, κύριοι συνάδελφοι, κυρίες και κύριοι, μέλη της Επιτροπής, όπως πάντα, η συζήτηση για το πρόγραμμα εργασίας αποτελεί τη στιγμή της αλήθειας. Στο σημείο αυτό διαπιστώνουμε την πραγματική αξία των δημόσιων δηλώσεων σε τόσες πολλές και διαφορετικές περιστάσεις. Αν κοιτάξουμε το πρόγραμμα πιο αναλυτικά, καθίσταται δυστυχώς προφανές ότι οι διακηρύξεις αυτές δεν μεταφράζονται σε πράξεις, κυρίως όσον αφορά τη χρηματοπιστωτική προοπτική του προσχεδιασμού της Επιτροπής.
<P>
Έχουμε ενώπιόν μας ένα πρόγραμμα προστασίας του κλίματος, το οποίο αφήνει να εννοηθεί ότι η διάσκεψη του Μπαλί δεν πραγματοποιήθηκε ποτέ, σαν να μην είχε αναδειχθεί ποτέ η Ευρώπη ως βασικός πρωτοπόρος για την αποτροπή των κινδύνων της αλλαγής του κλίματος σε παγκόσμιο επίπεδο. Ο κλάδος της αυτοκινητοβιομηχανίας έχει πατήσει φρένο, ενώ η Επιτροπή τηρεί παθητική στάση. Τα κράτη μέλη έχουν πλήρη ελευθερία κινήσεων και τους έχει επιτραπεί να υποσκάπτουν αλλήλους, εισάγοντας όλο και χαμηλότερες περιβαλλοντικές προδιαγραφές για τις βιομηχανίες τους και πραγματοποιώντας όλο και μεγαλύτερες υποχωρήσεις προς τις δικές τους αυτοκινητοβιομηχανίες.
<P>
Δυστυχώς το ίδιο βλέπουμε να συμβαίνει σε όλο το φάσμα του βιομηχανικού τομέα. Όπως πάντα, εστιάζουμε στην πυρηνική ενέργεια: έναν βιομηχανικό κλάδο ο οποίος συνεπάγεται σπατάλη δυναμικού, οικονομικών πόρων και ενέργειας. Παρότι η Ευρώπη διαθέτει καινοτόμο τομέα ανανεώσιμων πηγών ενέργειας, σε ευρωπαϊκό επίπεδο δεν έχουμε παρά μόνο δεκάρες να διαθέσουμε στον κλάδο αυτό κατόπιν των δεσμεύσεων που δόθηκαν και των οικονομικών πόρων και του σχεδιασμού που διατέθηκαν αλλού. Αυτό είναι εντελώς απαράδεκτο. Αν θέλουμε να παραμείνουμε ηγέτες της αγοράς στον τομέα αυτό, πρέπει να στείλουμε ένα σαφές και αναμφισβήτητο μήνυμα και αυτό σημαίνει να θέσουμε προτεραιότητες, όπου αυτό απαιτείται.
<P>
Δυστυχώς το ίδιο πρόβλημα αντιμετωπίζουμε και στις εργασιακές σχέσεις. Θέλω να υπογραμμίσω μόνο ένα πράγμα εδώ: την οδηγία για το χρόνο εργασίας, για την οποία επιτεύχθηκε μεν συμφωνία τώρα, αλλά έγιναν σαφώς σημαντικές υποχωρήσεις. Είναι μεγάλη απογοήτευση για τους νέους μας οι οποίοι επιθυμούν να χτίσουν το δικό τους μέλλον. Δεν θα έπρεπε να αντιμετωπίζουμε με αυτόν τον τρόπο τους εργαζομένους μας.
<P>
Τέλος, έχουμε τη συζήτηση για τις χρηματοπιστωτικές αγορές. Προσυπογράφω τα λεγόμενα του προηγούμενου ομιλητή, του κυρίου Swoboda. Οι τελευταίοι εναπομείναντες υπέρμαχοι της αυτορρύθμισης των χρηματοπιστωτικών αγορών βρίσκονται εδώ, στο Σώμα. Ακόμη και στις "ΠΑ, εξετάζεται το ενδεχόμενο της ρύθμισης, όμως σε αυτήν την πλευρά του Ατλαντικού ισχυριζόμαστε, απ' ό,τι φαίνεται, ότι όλα αυτά θα συμβούν αυτοβούλως. Θα έπρεπε να διατυμπανίζουμε την προθυμία μας να δημιουργήσουμε ένα στέρεο πλαίσιο, ώστε οι χρηματοπιστωτικές αγορές να μην μπορούν πλέον να κινούνται στην ίδια κατεύθυνση όπως και πριν, όπου τα ανόητα χρηματοπιστωτικά προϊόντα είχαν προτεραιότητα έναντι της υγιούς οικονομικής πολιτικής. Κατά την άποψή μου, το όλο πρόγραμμα συνιστά τεράστια απογοήτευση.
<SPEAKER ID="017" NAME="Ilda Figueiredo">
εξ ονόματος της Ομάδας GUE/NGL. - (PT) Κύριε Πρόεδρε, στην παρούσα εξαιρετικά ανησυχητική συγκυρία, κατά την οποία οι πολίτες της Ευρώπης και όλος ο κόσμος αντιμετωπίζουν θεμελιώδεις προκλήσεις, είναι απαράδεκτο η Ευρωπαϊκή Επιτροπή να μην καταθέτει προτάσεις, οι οποίες να παρεκκλίνουν από τις πολιτικές οι οποίες επιδείνωσαν την κατάσταση της κοινωνικής διάστασης, ώθησαν προς τα πάνω την ανεργία και την επισφαλή και ανεπαρκώς αμειβόμενη εργασία και προκάλεσαν τη χρηματοπιστωτική, την επισιτιστική και την ενεργειακή κρίση - που πλήττει ιδίως τις οικονομικά ασθενέστερες χώρες και τις πλέον ευάλωτες κοινωνικές ομάδες - και αύξησαν τη στρατιωτικοποίηση των διεθνών σχέσεων, με όλους τους κινδύνους που αυτό συνεπάγεται για την παγκόσμια ειρήνη.
<P>
Παρότι αντιλαμβάνεται ότι υπάρχει μια σαφής αντίθεση και αντίσταση των εργαζομένων, των καταναλωτών και των χρηστών των δημόσιων υπηρεσιών προς την ιδιωτικοποίηση και την απελευθέρωση, προς τις άδικες μεταρρυθμίσεις στον τομέα της υγείας και της κοινωνικής ασφάλισης, καθώς και προς τη διαρκώς αυξανόμενη διανομή του εισοδήματος προς οικονομικούς και χρηματοπιστωτικούς ομίλους, επιτείνοντας έτσι τις κοινωνικές ανισότητες, η Ευρωπαϊκή Επιτροπή εμμένει στη διατήρηση και συνέχιση των ίδιων μέσων και πολιτικών που οδήγησαν σε αυτήν την κατάσταση, κυρίως το Σύμφωνο Σταθερότητας και τα παράλογα κριτήριά του, τη φιλελεύθερη Στρατηγική της Λισαβόνας και την ψευδή ανεξαρτησία της Ευρωπαϊκής Κεντρικής Τράπεζας. Εμμένει σε προτάσεις απαράδεκτων οδηγιών, όπως είναι η οδηγία για το χρόνο εργασίας.
<P>
Σε τέτοιους καιρούς, προτεραιότητα πρέπει να έχει η διακοπή της διαδικασίας επικύρωσης του σχεδίου της Συνθήκης της Λισαβόνας και ο σεβασμός προς τη δημοκρατία και το αποτέλεσμα του ιρλανδικού δημοψηφίσματος, το οποίο συνιστά κυρίαρχη απόφαση του ιρλανδικού λαού μετά από τα πανομοιότυπα αποτελέσματα στη Γαλλία και τις Κάτω Χώρες. Έχει έλθει η ώρα οι ηγέτες της Ευρωπαϊκής Ένωσης να αντλήσουν διδάγματα από αυτές τις ψηφοφορίες και από την αντίθεση και αντίσταση εργαζομένων και πολιτών προς τις νεοφιλελεύθερες, μιλιταριστικές και αντιδημοκρατικές πολιτικές.
<P>
Σε αυτή τη χρονική στιγμή, προτεραιότητα πρέπει να έχει η κατάθεση συγκεκριμένων προτάσεων, όπως αυτές που περιέχονται στην πρόταση ψηφίσματος της ομάδας μας, συμπεριλαμβανομένης της ακύρωσης του Συμφώνου Σταθερότητας, καθώς και η παύση των ιδιωτικοποιήσεων και της απελευθέρωσης, σε συνδυασμό με μια νομισματική πολιτική και τον νέο προσανατολισμό της Ευρωπαϊκής Κεντρικής Τράπεζας, στον οποίο να δίνεται προτεραιότητα στην απασχόληση με δικαιώματα, την εξάλειψη της φτώχειας και την κοινωνική δικαιοσύνη, μεταξύ άλλων και μέσω ενός συμφώνου προόδου και ανάπτυξης. Πρέπει να εμπνεύσουμε την ελπίδα στους πολίτες μας, να δημιουργήσουμε θέσεις εργασίας με δικαιώματα για τους νέους μας και να διασφαλίσουμε ισότητα για τις γυναίκες, καθώς και ίσα δικαιώματα.
<SPEAKER ID="018" NAME="Graham Booth">
εξ ονόματος της Ομάδας IND/DEM. - Κύριε Πρόεδρε, ολόκληρο το πρόγραμμα κατά της αλλαγής του κλίματος προσέφερε στην ΕΕ ακόμη μια δικαιολογία για να επιδοθεί σε επίδειξη δύναμης και να δείξει στον κόσμο πόσο σημαντική είναι, ισχυριζόμενη ότι πρόκειται για ένα ζήτημα το οποίο τα κράτη-έθνη δεν μπορούν να αντιμετωπίσουν μόνα τους. Το σύνθημα 20 20 20 συνιστά χαρακτηριστικό παράδειγμα εύκολης στην απομνημόνευση φράσης προς χρήση: 20% της ενέργειας στην ΕΕ από ανανεώσιμες πηγές· 20% μείωση στις εκπομπές διοξειδίου του άνθρακα - όλα αυτά έως το 2020. Σας διαφεύγει όμως το πλέον σημαντικό σημείο: είναι κάτι από αυτά απαραίτητο;
<P>
Μας είπε πρόσφατα η ΔΕΚΑ ότι 2.500 επιστήμονες συμφώνησαν πως το CO2 ευθύνεται για την υπερθέρμανση του πλανήτη και ότι οι ένοχοι είμαστε εμείς, οι άνθρωποι. " διάσημη ταινία του Al Gore επιβεβαίωσε την άποψη αυτή. Έκτοτε, όμως, πάνω από 30.500 επιστήμονες και κλιματολόγοι υπέγραψαν τη συλλογή υπογραφών του Όρεγκον και τη διακήρυξη του Μανχάταν, η οποία αμφισβητεί ευθέως τα συμπεράσματα της ΔΕΚΑ βάσει ορισμένων αναμφισβήτητων αποδείξεων. Ως εκ τούτου, ενώ καλούμαστε να πιστέψουμε τους 2.500 επιστήμονες της ΔΕΚΑ, μας λένε να αγνοήσουμε εντελώς τους 30.500 επιστήμονες οι οποίοι παρουσιάζουν μια διαφορετική εικόνα.
<P>
" ΕΕ έχει πείσει κράτη σε ολόκληρο τον κόσμο να δαπανήσουν δισεκατομμύρια από τα χρήματα των φορολογουμένων, ακριβώς τη στιγμή που ο κόσμος αντιμετωπίζει σοβαρότατα οικονομικά προβλήματα, σε κάτι το οποίο όχι μόνο ενδέχεται να είναι εντελώς περιττό, αλλά και που θα μπορούσε να αποδειχθεί αντιπαραγωγικό, εφόσον οι τελευταίες ενδείξεις περί ψύξης του πλανήτη αποδειχθούν σωστές. Πρέπει να ακολουθήσει μια πλήρης και ανοικτή συζήτηση, προκειμένου να αποδειχθεί ποιος ακριβώς έχει δίκιο. Τι έχουν να φοβηθούν οι υπέρμαχοι της ΔΕΚΑ;
<P>
Σίγουρα θα μάθετε με χαρά ότι αυτή είναι η τελευταία μου ομιλία στο Κοινοβούλιο, αφού πρόκειται να αποχωρήσω μετά το πέρας της συνόδου.
<SPEAKER ID="019" NAME="Sergej Kozlík" AFFILIATION="NI">
(SK) Μπορεί να συμφωνήσουμε επί της αρχής για την πρόταση ψηφίσματος του Ευρωπαϊκού Κοινοβουλίου σχετικά με το πρόγραμμα εργασίας της Επιτροπής για το 2009 υπό την έννοια του εγγράφου το οποίο αναλύει περαιτέρω το εν λόγω πρόγραμμα.
<P>
Προσωπικά θα ήθελα να επισημάνω το σύνθετο χαρακτήρα, με τον οποίο το ψήφισμα του Κοινοβουλίου δίδει έμφαση στο πόσο σημαντικό είναι να διασφαλίσουμε τη σταθερότητα των χρηματοπιστωτικών αγορών και να καθησυχάσουμε τους καταναλωτές κατά τη διάρκεια της τρέχουσας χρηματοπιστωτικής κρίσης. Αναμφίβολα χρειάζεται να αναπτυχθούν ρυθμιστικά μέτρα, προκειμένου να βελτιωθεί η επενδυτική διαφάνεια, καθώς και οι προδιαγραφές της αξιολόγησης, της εποπτείας της επιφυλακτικής στάσης των επιχειρήσεων και του έργου των οργανισμών αξιολόγησης της πιστοληπτικής ικανότητας. " Επιτροπή πρέπει να συντάξει λεπτομερές σχέδιο, προκειμένου να επιτευχθεί η βελτίωση της νομικής ρυθμιστικής οργάνωσης των χρηματοπιστωτικών υπηρεσιών και η αναθεώρηση των οδηγιών σχετικά με τις δραστηριότητες των πιστωτικών ιδρυμάτων και της επάρκειας των ιδίων κεφαλαίων. Τούτο θα προσφέρει τη δυνατότητα βελτίωσης του χρηματοπιστωτικού ρυθμιστικού πλαισίου, καθώς και της τόνωσης της εμπιστοσύνης των φορέων της αγοράς.
<P>
Στην παράγραφο 27 του ψηφίσματος δικαίως περιλαμβάνεται έκκληση προς την Επιτροπή να εξετάσει τι είδους μεταβατικές διατάξεις θα πρέπει να εισαγάγει στον τομέα της δικαιοσύνης και των εσωτερικών υποθέσεων εν αναμονή της έναρξης ισχύος της Συνθήκης της Λισαβόνας. Αν, παρόλ' αυτά, η Συνθήκη της Λισαβόνας δεν τεθεί σε ισχύ πριν από τις εκλογές του 2009, το εν λόγω αίτημα προς την Επιτροπή θα πρέπει να προσλάβει σαφώς ευρύτερο πεδίο εφαρμογής. Ειδάλλως, η αγαπητή μας Ευρωπαϊκή Επιτροπή θα βρεθεί σε πολύ δύσκολη θέση.
<SPEAKER ID="020" NAME="Ryszard Czarnecki">
εξ ονόματος της Ομάδας UEN. - (PL) Κύριε Πρόεδρε, επιτρέψτε μου να θέσω ένα ερώτημα προς το Σώμα. Ποιος είναι τελικά ο στόχος του νομοθετικού έργου του Κοινοβουλίου και των προτάσεων της Επιτροπής; " απάντηση είναι η καθιέρωση μιας αρχής διακυβέρνησης μεταξύ των Ευρωπαίων, μεταξύ ανθρώπων οι οποίοι είναι πολίτες των κρατών μελών της Ευρωπαϊκής Ένωσης. Πιστεύω ακράδαντα ότι το Κοινοβούλιο και η Ευρωπαϊκή Επιτροπή θα πρέπει να επικεντρωθούν στο νομοθετικό έργο το οποίο αφορά τη δημιουργία θέσεων εργασίας και την προώθηση της οικονομικής ανάπτυξης. Μόνο δείχνοντας ότι η Ευρωπαϊκή Ένωση και οι δομές της βρίσκονται κοντά στους πολίτες θα καταφέρουμε να καθιερώσουμε την αρχή αυτή των θεσμών της Ένωσης που έχει αποδυναμωθεί κάπως τα τελευταία χρόνια.
<P>
Κατά τη γνώμη μου, κύρια προτεραιότητα αυτή τη στιγμή δεν είναι η επικύρωση της Συνθήκης της Λισαβόνας. Θα έπρεπε να εστιάσουμε αντ' αυτού στο να καταστήσουμε απολύτως σαφές προς τους πολίτες της Ένωσης ότι επιθυμούμε να δημιουργήσουμε περισσότερη απασχόληση και ότι μας απασχολούν οι υπάρχουσες θέσεις εργασίας. Είναι και το θέμα του ηλεκτρονικού εγκλήματος, ένα εντελώς νέο πρόβλημα το οποίο πλήττει πολλούς. Απευθύνω έκκληση για την καθιέρωση της κατάλληλης ιεραρχικής οργάνωσης όσον αφορά τις προτεραιότητες· αυτή τη στιγμή δεν μπορώ να αποφανθώ ποια θα είναι αυτή.
<SPEAKER ID="021" NAME="Margot Wallström">
Αντιπρόεδρος της Επιτροπής. - Κύριε Πρόεδρε, θα ήθελα καταρχάς να ευχαριστήσω το Κοινοβούλιο το οποίο δέχθηκε την πρότασή μου να καταστεί ο διοργανικός διάλογος σχετικά με το πρόγραμμα εργασίας της Επιτροπής μια πιο πολιτική άσκηση με τη συμμετοχή των πολιτικών ομάδων, της ολομέλειας και των επιτροπών. Θεωρώ ότι έγινε καλή αρχή με τις ομιλίες σας μέχρι τώρα.
<P>
Το φετινό πρόγραμμα εργασίας, το τελευταίο αυτής της Επιτροπής, εκπονήθηκε υπό πολύ ειδικές και συγκεκριμένες συνθήκες: τη συνέχεια του πολέμου στη Γεωργία, την κατάσταση στη γειτονική μας περιοχή, τις αβεβαιότητες σχετικά με τη Συνθήκη της Λισαβόνας μετά το ιρλανδικό "όχι", την κλιμάκωση των τιμών καυσίμων και εμπορευμάτων, την αύξηση στις τιμές των ειδών διατροφής, τον πληθωρισμό ο οποίος απειλεί την αγοραστική δύναμη και τέλος, αλλά όχι λιγότερο σημαντικό - κάτι που αναφέρατε όλοι σας - τη χρηματοπιστωτική κρίση η οποία πλήττει τις τράπεζες και άλλα πιστωτικά ιδρύματα.
<P>
Δεν χρειάζεται να σας υπενθυμίσω πως ό,τι πράξουμε κατά το πρώτο εξάμηνο της επόμενης χρονιάς θα δώσει τον τόνο για τις ευρωπαϊκές εκλογές. Γι' αυτό, κατά την παρουσίαση της ετήσιας στρατηγικής πολιτικής πέρσι, υπογραμμίσαμε την πρόθεσή μας να παραμείνουμε ακλόνητα προσηλωμένοι στο φιλόδοξό σχέδιό μας να δημιουργήσουμε μια Ευρώπη αποτελεσμάτων και με απτά οφέλη για τους πολίτες.
<P>
Οι κύριες πολιτικές προτεραιότητες τις οποίες έθεσε ο Πρόεδρος Μπαρόζο για την επόμενη χρονιά εξακολουθούν να διαρθρώνονται γύρω από πέντε πυλώνες, όμως οι συνθήκες είναι διαφορετικές και βρισκόμαστε αντιμέτωποι με νέα και φλέγοντα ζητήματα.
<P>
Ο πρώτος πυλώνας είναι η προώθηση της βιώσιμης ανάπτυξης και των θέσεων εργασίας. Περισσότερο από ποτέ πρέπει να αντιμετωπίσουμε τις σημερινές ανησυχίες: τι μπορούμε να κάνουμε για να τονώσουμε την ανάπτυξη, τη δημιουργία θέσεων εργασίας και την κοινωνική σταθερότητα σε μια περίοδο αυξανόμενου πληθωρισμού· τι μπορούμε να κάνουμε για να βελτιώσουμε τη χρηματοπιστωτική σταθερότητα, να προσθέσουμε και να ενισχύσουμε τα διαθέσιμα μέσα της Ένωσης - και της Επιτροπής, γεγονός το οποίο συνιστά σημαντικό θέμα συζήτησης. Όπως γνωρίζετε, η χρηματοπιστωτική κρίση βρίσκεται στην κορυφή της ημερήσιας διάταξης κάθε εβδομάδα· καθιερώσαμε επίσης ένα είδος οδικού χάρτη, αλλά συζητήσαμε και το θέμα της εκπόνησης πρότασης για τις κεφαλαιακές απαιτήσεις, ώστε οι τράπεζες να καταστήσουν πιο αυστηρούς τους υπάρχοντες κανόνες· ετοιμάζουμε επίσης πρόταση για τη ρύθμιση των οργανισμών αξιολόγησης, οι οποίοι, όπως γνωρίζετε, διαδραμάτισαν καθοριστικό ρόλο στις χρηματοπιστωτικές αγορές και στην κρίση αυτή. Φυσικά, θεωρούμε ότι και οι προτάσεις οι οποίες είναι καλά σχεδιασμένες παίζουν σημαντικό ρόλο στο να βεβαιωθούμε ότι μπορούμε να αντιμετωπίσουμε τις επιπτώσεις της χρηματοπιστωτικής κρίσης. Είμαστε λοιπόν και θα εξακολουθήσουμε να είμαστε δραστήριοι. Ένα άλλο σημείο ανησυχίας είναι το τι μπορούμε να κάνουμε για να αντιμετωπίσουμε την αύξηση των τιμών του πετρελαίου, των ειδών διατροφής και των εμπορευμάτων. Καθήκον μας δεν είναι η σε καθημερινή βάση μικροδιαχείριση αλλά, στο πλαίσιο της ενιαίας αγοράς, πρέπει να μελετήσουμε προσεκτικά πώς μπορούμε να επιτύχουμε τη μακροπρόθεσμη σταθερότητα του χρηματοπιστωτικού συστήματος. Αυτός είναι ο πρώτος πυλώνας.
<P>
Δεύτερον, θα καταβάλουμε σημαντικές προσπάθειες για να προωθήσουμε τη μετάβαση σε μια οικονομία χαμηλών εκπομπών διοξειδίου του άνθρακα η οποία να αξιοποιεί αποδοτικά τους πόρους. " σύσκεψη της Κοπεγχάγης θα είναι μια σημαντική παγκόσμια συνάντηση με στόχο μια παγκόσμια συμφωνία κατά της αλλαγής του κλίματος για την εποχή μετά το 2012, μετά το Κιότο. " Ευρώπη πρέπει να προετοιμάσει σωστά το έδαφός της και να διατηρήσει το ρόλο της ως πρωτοπόρου στο θέμα της αλλαγής του κλίματος· θα πρέπει επίσης να συνεχίσουμε το έργο μας ως προς το πώς θα συμβάλουμε στην προσαρμογή στις επιπτώσεις της αλλαγής του κλίματος, ώστε να αναλάβουμε ηγετική θέση στην προώθηση της έξυπνης ανάπτυξης.
<P>
Ο τρίτος πυλώνας αφορά την κοινή μεταναστευτική πολιτική. Θέλουμε η κοινή μεταναστευτική πολιτική να γίνει πραγματικότητα μετά την ανακοίνωσή μας τον Ιούνιο, καθώς και να επεξεργαστούμε ένα σύμφωνο σχετικά με τη μετανάστευση, προχωρώντας όμως από τη συμφωνία στην πράξη, προκειμένου να υλοποιηθεί κάτι τέτοιο.
<P>
Ο τέταρτος πυλώνας αφορά το πώς θα επικεντρωθούμε στις προθέσεις μας να καταθέσουμε πολιτικές οι οποίες θέτουν τους πολίτες μας στην κορυφή. " αναθεωρημένη κοινωνική ατζέντα και η στρατηγική της ΕΕ για την υγεία θα κατευθύνουν τη δράση μας στον τομέα αυτό, καθώς και το ερώτημα του πώς θα ενισχύσουμε περαιτέρω τα δικαιώματα των καταναλωτών.
<P>
Τέλος, θα επιδιώξουμε το στόχο μας, ώστε να παγιωθεί ο ρόλος της Ευρώπης ως παγκόσμιου εταίρου. Στο εξωτερικό μέτωπο, οι προκλήσεις για το 2009 είναι γνωστές: η διαδικασία διεύρυνσης, οι σχέσεις με τις γειτονικές μας χώρες, η μοίρα των διαπραγματεύσεων της Ντόχα, η βελτίωση της απόδοσής μας ως προς την αναπτυξιακή βοήθεια και η καθιέρωση πλήρους συνεργασίας με τη νέα κυβέρνηση των "ΠΑ.
<P>
" συζήτηση αυτή δείχνει ότι το Κοινοβούλιο συμμετέχει εγκαίρως, δεδομένου ότι το πρόγραμμα δεν έχει καταρτιστεί ακόμη, επομένως το εκλαμβάνουμε αυτό ως συνεισφορά στη συζήτησή μας και θα λάβουμε υπόψη τις προτάσεις σας. Από την άλλη, προκειμένου να είμαστε αξιόπιστοι και να έχουμε πραγματικά αποτελέσματα, τα αιτήματα του Κοινοβουλίου προς την Επιτροπή πρέπει να παραμείνουν συγκεκριμένα, κάτι το οποίο ισχύει ακόμη περισσότερο για το 2009. Στις διάφορες πλευρές του Σώματος έχετε διαφορετικές απόψεις για το πώς θα πρέπει να ιεραρχήσουμε τις προτεραιότητες για την επόμενη χρονιά.
<P>
Ελπίζω ότι οι περισσότεροι από εμάς θα μπορέσουμε να συμφωνήσουμε ότι πρέπει να συνεργαστούμε, ώστε να καταρτίσουμε μια θετική ατζέντα για το 2009, παραμένοντας επικεντρωμένοι στα σημαντικά. Πιστεύω ότι θα πρέπει να εξετάσουμε μόνο τις πρωτοβουλίες εκείνες οι οποίες μπορούν να προσφέρουν κάτι διαφορετικό. Εκτός από το να επιλέξουμε προσεκτικά τις προτάσεις μας, πρέπει να τις ανακοινώνουμε και σωστά, προκειμένου οι ευρωπαίοι πολίτες να είναι σε θέση να κρίνουν δίκαια τι κάνει η ΕΕ και τι μπορεί να κάνει για εκείνους.
<P>
Σας ευχαριστώ λοιπόν για τη συζήτηση αυτή, τη στιγμή κατά την οποία καταρτίζουμε το πρόγραμμα. Σκοπεύουμε να το εγκρίνουμε τον επόμενο μήνα και να το παρουσιάσουμε στην ολομέλεια, παρόντος του Σώματος των Επιτρόπων στο σύνολό του στις 19 Νοεμβρίου. Έχω σημειώσει τις απόψεις σας και σας διαβεβαιώνω ότι θα μας βοηθήσουν να συντάξουμε ένα πρόγραμμα εργασίας με συγκεκριμένες πρωτοβουλίες οι οποίες θα επιφέρουν απτές και συγκεκριμένες αλλαγές για τους ευρωπαίους πολίτες.
<SPEAKER ID="022" NAME="Piia-Noora Kauppi" AFFILIATION="PPE-DE">
Κύριε Πρόεδρε, όπως ανέφερε ήδη ο κύριος Nassauer, η ομάδα PPE-DE είναι πολύ ικανοποιημένη με το περιεχόμενο του ετήσιου νομοθετικού προγράμματος. Πιστεύω ότι, χάρη στη βελτιωμένη διαδικασία, το Κοινοβούλιο έχει ήδη συμφωνήσει, με αποτέλεσμα να είναι πολύ εύκολο για μας να βελτιώσουμε το ετήσιο νομοθετικό πρόγραμμα.
<P>
Ως εκπρόσωπος της Επιτροπής Οικονομικής και Νομισματικής Πολιτικής, θα ήθελα να επικεντρωθώ στον πρώτο πυλώνα - την ανάπτυξη, τις θέσεις εργασίας και την ευρωπαϊκή ανταγωνιστικότητα. Θεωρώ ότι βασικός παράγοντας είναι ο τρόπος με τον οποίο θα ανταποκριθούμε στη χρηματοπιστωτική κρίση. Στην ομάδα PPE-DE πιστεύουμε πως, δεδομένου ότι η ισχύουσα νομοθεσία στην Ευρώπη είναι ήδη πολύ καλή, ό,τι κάνουμε τώρα θα πρέπει να βασίζεται στην ισχύουσα νομοθεσία και τη βελτιωμένη εκδοχή της. Δεν βλέπουμε την ανάγκη για ριζική αναθεώρηση στην Ευρώπη. Θεωρούμε, πρώτον, ότι θα πρέπει να μελετηθεί η λήψη μέτρων ενδοτικού δικαίου γιατί αυτός είναι ο πλέον αποτελεσματικός τρόπος να ανταποκριθούμε στα παγκόσμια θέματα. Οι χρηματοπιστωτικές αγορές έχουν εξαιρετικά παγκόσμιο χαρακτήρα και δεν μπορούμε να λειτουργούμε στην Ευρώπη σαν να βρισκόμαστε σε κενό. Θεωρούμε επίσης ότι έχουν πραγματοποιηθεί πολλές βελτιώσεις στο ισχύον ρυθμιστικό και εποπτικό πλαίσιο, το επονομαζόμενο "πλαίσιο Lamfalussy", και στηρίζουμε πλήρως το έργο της Επιτροπής στον εν λόγω τομέα.
<P>
Το δεύτερο θέμα είναι η αλλαγή του κλίματος. " αλλαγή του κλίματος θα επηρεάσει την ανάπτυξη και τις θέσεις εργασίας στην Ευρώπη. Δεν θα πρέπει να υιοθετήσουμε τη φονταμενταλιστική άποψη για την αλλαγή του κλίματος, ότι δηλαδή η Ευρώπη πρέπει να δράσει τώρα και να κάνει ό,τι κάνει διαμιάς, δίχως διεθνή υποστήριξη. Το τριάντα τοις εκατό των εκπομπών, ακόμη κι αν φτάναμε τόσο μακριά, δεν αρκεί για την αντιμετώπιση της αλλαγής του κλίματος. Χρειαζόμαστε μια παγκόσμια, αποτελεσματική συμφωνία και αυτή θα προέλθει μάλλον από την Κοπεγχάγη. Μέχρι τότε δεν θα πρέπει να αυτοτιμωρούμαστε. Δεν θα πρέπει να τιμωρούμε υπερβολικά την ευρωπαϊκή ανταγωνιστικότητα αλλά να υιοθετήσουμε ρεαλιστική προσέγγιση ως προς τις πολιτικές σχετικά με την αλλαγή του κλίματος στην Ευρώπη.
<P>
Τέλος, το τρίτο σημείο μου αφορά τις ΜΜΕ. Οι ΜΜΕ συνιστούν το κλειδί για την ευρωπαϊκή ανάπτυξη. Για παράδειγμα, στο κοινωνικό πακέτο θα πρέπει να λαμβάνουμε πάντα υπόψη τις απόψεις τους και τον τρόπο που βλέπουν το περιβάλλον του κοινωνικού πλαισίου στην Ευρώπη. Το κοινωνικό πακέτο δεν θα πρέπει να αποτελεί βάρος για τις μικρές και μεσαίες επιχειρήσεις της Ευρώπης.
<SPEAKER ID="023" NAME="Jan Andersson" AFFILIATION="PSE">
(SV) Κύριε Πρόεδρε, κυρία Επίτροπε, θέλω να επικεντρωθώ στην κοινωνική ΕΕ. Όταν εμφανίστηκε η κοινωνική ατζέντα, είπαμε ότι προσέφερε ελάχιστα και πολύ αργά. Τώρα, κοιτάζοντας το πρόγραμμα εργασίας της Επιτροπής και το κοινό ψήφισμα, διαπιστώνουμε ότι η απασχόληση και οι κοινωνικές υποθέσεις δεν έχουν ιδιαίτερα ψηλή προτεραιότητα. Αποτελούν προτεραιότητα για τους πολίτες αλλά όχι και για την Επιτροπή. Τούτο δεν συνάδει με τα αιτήματα των καθημερινών ανθρώπων.
<P>
Στο ψήφισμα των σοσιαλδημοκρατών, θίγουμε αρκετά ζητήματα. Το ένα αφορά τους ανθρώπους που ασκούν άτυπες μορφές εργασίας, μια συνεχώς διευρυνόμενη ομάδα, καθώς και την ανάγκη οι άνθρωποι αυτοί να λαμβάνουν την κατάλληλη προστασία. Όσοι είναι ευάλωτοι και πλήττονται από τις αδικαιολόγητες απολύσεις. Πρέπει να ισχύουν ελάχιστες προδιαγραφές γι' αυτό στην κοινή αγορά εργασίας. Θα πρέπει επίσης να εξετάσουμε και πάλι το ταμείο προσαρμογής στην παγκοσμιοποίηση και να δούμε αν μπορούμε να βελτιώσουμε περαιτέρω τις προοπτικές εκείνων, οι οποίοι πλήττονται από την ανεργία λόγω της αναδιάρθρωσης, προκειμένου να λαμβάνουν κατάρτιση και να βρίσκουν νέες θέσεις εργασίας. Έχουμε αρκετές προτάσεις στον τομέα των συνθηκών εργασίας.
<P>
Τέλος, θα ήθελα να θίξω το θέμα που συζητήθηκε στην Επιτροπή Απασχόλησης και Κοινωνικών Υποθέσεων τη Δευτέρα. Λόγω ορισμένων αποφάσεων του Δικαστηρίου των Ευρωπαϊκών Κοινοτήτων, οι άνθρωποι σήμερα έχουν τρομοκρατηθεί με την πιθανότητα του κοινωνικού ντάμπινγκ στην ΕΕ, ότι δηλαδή αυτό θα θεσμοθετηθεί. Κατορθώσαμε να συντάξουμε προτάσεις, προκειμένου να επεκτείνουμε την οδηγία σχετικά με την απόσπαση των εργαζομένων και να διασφαλίσουμε την ίση μεταχείριση και να καθιερώσουμε στο πρωτογενές δίκαιο την αρχή, σύμφωνα με την οποία τα θεμελιώδη δικαιώματα, όπως το δικαίωμα στην απεργία, δεν υπάγονται στην ελεύθερη κυκλοφορία. Ελπίζω ότι τώρα η Επιτροπή θα το δεχθεί αυτό. Είναι θετικό να μαθαίνουμε ότι οργανώνετε φόρουμ, αλλά θα πρέπει επίσης να παρουσιάσετε συγκεκριμένες προτάσεις για την αποτροπή του κοινωνικού ντάμπινγκ και για την παροχή στους εργαζομένους αξιοπρεπής αμοιβής, καθώς και αξιοπρεπών συνθηκών εργασίας.
<SPEAKER ID="024" NAME="Diana Wallis" AFFILIATION="ALDE">
Κύριε Πρόεδρε, όταν συζητήσαμε το θέμα αυτό τελευταία φορά με τον Επίτροπο Μπαρόζο για το πρόγραμμα εργασίας, είπα ότι ήταν θετική η προσπάθεια της Επιτροπής να αποφύγει αυτό που ονόμασα "σύνδρομο του τέλους της χρονιάς". Είναι, ωστόσο, εξαιρετικά δύσκολο για το Κοινοβούλιο ενόψει των ευρωεκλογών. Κάθε ομάδα θα θέλει να αφήσει το δικό της αποτύπωμα στο πρόγραμμα που κατατίθεται. Αυτό είναι φυσικό, όμως θα πρέπει να προσπαθήσουμε να σας μιλήσουμε σε αυτόν το διάλογο με μια φωνή, προκειμένου να υπάρξει κάποια σαφήνεια. Θα δείτε ότι η ομάδα των Φιλελεύθερων Δημοκρατών εισχώρησε στο κοινό ψήφισμα, υιοθετούμε όμως και θέσεις από άλλες ομάδες, ώστε να προσφέρουμε αυτό που συχνά απορρέει εκ του ρόλου μας: ισορροπία στο Σώμα και κάποιο βαθμό ηρεμίας.
<P>
Οι καιροί προκαλούν τρόμο στους πολίτες της Ευρώπης. Κανείς δεν είναι βέβαιος για το μέλλον εν τω μέσω της παγκόσμιας χρηματοπιστωτικής αναταραχής, η οποία εγείρει ανησυχίες για το χρέος, την ανεργία, τις δαπάνες υγείας, τις συντάξεις, ενώ δημιουργείται και ένα κλίμα, στο οποίο η εντιμότητα και η ισότητα φεύγουν από το παράθυρο, την ώρα που όλοι αγωνίζονται να σωθούν.
<P>
" αλλαγή του κλίματος προκαλεί τις δικές της ανησυχίες σχετικά με την προσαρμογή του τρόπου ζωής και το κόστος των καυσίμων σε έναν πολύ διαφορετικό κόσμο.
<P>
" εποχή αυτή των παγκόσμιων προβλημάτων θα έπρεπε φυσικά να είναι εποχή πλήρους αξιοποίησης του δυναμικού της ΕΕ γιατί διαθέτουμε πολυεθνική επιρροή, αλλά, όπως θα έλεγαν οι Φιλελεύθεροι και οι Δημοκράτες, εντάξει, ας χρησιμοποιήσουμε αυτή την επιρροή, αλλά δεν θα πρέπει να φτάσει υπερβολικά μακριά. Θα πρέπει να δημιουργήσει μια ομπρέλα προστασίας και έλεγχο σε κάποιο βαθμό, αλλά και να επιτρέψει την ατομική επιλογή, ώστε οι πολίτες ατομικά να αρχίσουν να αισθάνονται ότι έχουν και πάλι τον έλεγχο σε αυτούς τους αβέβαιους καιρούς.
<P>
Ναι λοιπόν στη μεγαλύτερη επιτήρηση των χρηματοπιστωτικών αγορών και των παικτών, αλλά ναι και σε περισσότερες επιλογές για τους καταναλωτές και την πρόσβαση των καταναλωτών στη δικαιοσύνη. Δεν θέλουμε ακόμη μια υπόθεση παρόμοια με εκείνη της εταιρίας Equitable Life στην Ευρώπη. Ναι στην περισσότερη μετακίνηση των εργαζομένων, ναι σε περισσότερη συνδυασμένη κοινωνική ασφάλιση, αλλά ναι και στην εντιμότητα και την απαγόρευση των διακρίσεων. Ναι σε περισσότερες επιλογές στην υγεία και την κινητικότητα των ασθενών. Ας προσφέρουμε λοιπόν στους πολίτες μας τη δυνατότητα να επιλέξουν πώς θα ζήσουν τη ζωή τους.
<P>
Αν ανησυχείτε για το μέλλον, ένας τρόπος για να αισθανθείτε πιο ασφαλείς είναι να νιώσετε ότι μπορείτε να κάνετε κάτι γι' αυτό, να νιώσετε ότι έχετε τον έλεγχο, και αυτό είναι το μοτίβο το οποίο διέπει τις επιλογές των Φιλελεύθερων Δημοκρατών στο εν λόγω ψήφισμα. Ναι στην Ευρώπη, αλλά ναι και στην ατομική επιλογή και την παραχώρηση αρμοδιοτήτων και εξουσιών.
<SPEAKER ID="025" NAME="Seán Ó Neachtain   -" AFFILIATION="UEN">
(GA) Κύριε Πρόεδρε, για την Επιτροπή, το Συμβούλιο και, φυσικά, για το Κοινοβούλιο η μεγαλύτερη μέριμνα είναι να βελτιωθεί η ευρωπαϊκή οικονομία δίχως καθυστέρηση. " Ευρώπη δεν θα διαθέτει κοινωνικό ταμείο για να βοηθήσει τους αναξιοπαθούντες, αν δεν βελτιωθεί η οικονομία. Πρέπει να αντιμετωπίσουμε άμεσα την πρόκληση αυτή. Υπό το φως των γεγονότων στις χρηματοπιστωτικές αγορές, θεωρώ ότι δεν μπορούμε να συνεχίσουμε όπως κάναμε φέτος. " σημερινή παρέμβαση στους κανόνες των χρηματοπιστωτικών αγορών πρέπει να σταματήσει. Το κοινό είναι ιδιαίτερα ανήσυχο για το γεγονός αυτό και πρέπει να το καθησυχάσουμε. Πρέπει να δράσουμε τάχιστα. Όλοι μας, στην Ευρωπαϊκή Ένωση, πρέπει να επενδύσουμε περισσότερο στην έρευνα και την ανάπτυξη. Είμαι ιδιαίτερα ευτυχής για το γεγονός ότι 55 δισεκατομμύρια EUR θα διατεθούν στους τομείς αυτούς μεταξύ του 2007 και του 2013. Οφείλουμε να είμαστε ενημερωμένοι και να διασφαλίσουμε τον ανταγωνισμό στους εν λόγω τομείς, προκειμένου να δημιουργηθεί απασχόληση και να παράσχουμε εγγυήσεις ότι ο κόσμος στον οποίο ζούμε διαθέτει ισχυρή οικονομική βάση.
<SPEAKER ID="026" NAME="Andreas Mölzer" AFFILIATION="NI">
(DE) Κύριε Πρόεδρε, σήμερα είμαστε αντιμέτωποι με ένα εκρηκτικό μείγμα κοινωνικής παρακμής, πολιτισμικών συγκρούσεων, αυξανόμενων δημοκρατικών ελλειμμάτων, της απειλής της συμφόρησης στον ενεργειακό εφοδιασμό, του πληθωρισμού, των εισαγόμενων κινδύνων όσον αφορά την ασφάλεια και μιας κερδοσκοπικής φούσκας η οποία μπορεί να εκραγεί από στιγμή σε στιγμή. Επί μακρό χρονικό διάστημα, οι ανησυχητικές εξελίξεις στην αγορά εργασίας, καθώς και οι ανησυχίες των πολιτών αγνοήθηκαν.
<P>
Έχει έλθει η ώρα να θέσουμε τις σωστές προτεραιότητες. Όσον αφορά την κρίση στον τομέα των τροφίμων, θεωρώ ότι η επανεθνικοποίηση της αγροτικής πολιτικής είναι σημαντική για να διατηρήσουμε την αυτάρκειά μας. Τα προβλήματα της παράνομης μαζικής μετανάστευσης πρέπει να επιλυθούν επιτέλους, ενώ θα πρέπει να καθιερωθεί μια λογική πολιτική οικογένειας και γεννήσεων για το γηγενή πληθυσμό της Ευρώπης. Οι πολίτες πρέπει να προστατεύονται από τις επιδοτούμενες από την ΕΕ μετεγκαταστάσεις επιχειρήσεων, αλλά και να σταματήσει η σπατάλη των χρημάτων των φορολογουμένων και οι φορολογικές απάτες. Πρέπει να σταματήσουμε το ξεπούλημα των οικογενειακών κειμηλίων της ΕΕ, τα οποία θυσιάζονται στο βωμό της φανατικής ιδιωτικοποίησης, ενώ πρέπει να αποδεχθούμε επιτέλους ότι το σχέδιο της Συνθήκης της Λισαβόνας απέτυχε.
<P>
Αν η ΕΕ φανεί λογική στο θέμα αυτό, θα μπορέσουμε να επιβιώσουμε της σημερινής κρίσης. Ειδάλλως, είναι πιθανόν να γίνουμε μάρτυρες της διαρκούς παρακμής της Ευρωπαϊκής Ένωσης.
<SPEAKER ID="027" NAME="Salvador Garriga Polledo" AFFILIATION="PPE-DE">
(ES) Κύριε Πρόεδρε, η ομάδα μου θέλει απλώς να τονίσει ότι το παρόν δημοσιονομικό και οικονομικό πλαίσιο για την περίοδο 2007 - 2013 καθιστά εξαιρετικά δυσχερή την προσπάθειά μας να ανταποκριθούμε αποτελεσματικά στις νέες πολιτικές προτεραιότητες. Τόσο το Κοινοβούλιο όσο και η ομάδα μου ανέφεραν ότι είναι αδύνατον να υιοθετηθούν νέες πολιτικές προτεραιότητες χωρίς να έχουμε διασφαλίσει επαρκή χρηματοδότηση.
<P>
Διαπιστώνουμε τώρα ότι δεν υπάρχει περιθώριο για τις νέες πολιτικές πρωτοβουλίες του Συμβουλίου και της Επιτροπής, όπως είναι η επισιτιστική βοήθεια ή η βοήθεια στη Γεωργία, εντός του τρέχοντος οικονομικού πλαισίου και, ως εκ τούτου, πρέπει να βρούμε λύσεις. Ωστόσο, δεν πρέπει να επιτρέψουμε οι λύσεις που θα υιοθετήσουμε να βλάψουν τα υπάρχοντα σχέδια και τα διαθέσιμα κονδύλια στο πλαίσιο της διοργανικής συμφωνίας. Από την άποψη αυτή, πιστεύουμε ότι πρέπει να είμαστε εξαιρετικά αυστηροί.
<P>
Πρέπει να βεβαιωθούμε ότι είναι απολύτως διαθέσιμοι οι απαραίτητοι πόροι. Πρέπει να αξιοποιήσουμε όλες τις πτυχές της διοργανικής συμφωνίας τα υπόλοιπα χρόνια ισχύος της, ώστε να διασφαλίσουμε επαρκή χρηματοδότηση των προτεραιοτήτων μας, ενώ πρέπει να αξιοποιήσουμε και κάτι το οποίο φαίνεται να έχουμε λησμονήσει, δηλαδή την τρέχουσα αναθεώρηση του προϋπολογισμού, ώστε να επιλύσουμε ικανοποιητικά τα προβλήματα εκείνα τα οποία θα ανακύψουν, καθώς η υπό εξέλιξη κατάσταση εγείρει νέα πολιτικά θέματα επείγοντος χαρακτήρα.
<P>
Ζητάμε, συνεπώς, από την Επιτροπή να καταβάλει μια επιπλέον προσπάθεια για να προωθήσει, το συντομότερο δυνατόν, την προτεινόμενη αναθεώρηση του προϋπολογισμού.
<SPEAKER ID="028" NAME="Evelyne Gebhardt" AFFILIATION="PSE">
(DE) Κύριε Πρόεδρε, κυρία Αντιπρόεδρε, ο σκεπτικισμός με τον οποίο αντιμετωπίζουν οι πολίτες την Ευρωπαϊκή Ένωση γίνεται ιδιαίτερα αισθητός αυτόν τον καιρό και υπάρχει λόγος γι' αυτό. Οφείλεται στις πολιτικές οι οποίες εφαρμόζονται τα τελευταία χρόνια και στον τρόπο με τον οποίο μεταφέρονται στους πολίτες.
<P>
Για το λόγο αυτό, είναι εξαιρετικά σημαντικό για την Ευρωπαϊκή Επιτροπή και τα λοιπά όργανα της ΕΕ να προσαρμόσουν τη διαδικασία χάραξης πολιτικής πολύ περισσότερο στις ζωές των πολιτών και να δημιουργήσουν την εντύπωση αλλά και να τους δείξουν ότι η Ευρωπαϊκή Ένωση κάνει πραγματικά κάτι για τους πολίτες της.
<P>
Προς τούτο, είναι εξίσου σημαντικό - για παράδειγμα, στις αναλύσεις μας για το τι χρειάζεται - να επικεντρωθούμε περισσότερο στο τι θα πρέπει να κάνουμε. Παραδείγματος χάριν, ένας πίνακας αποτελεσμάτων για τους καταναλωτές συνιστά εξαιρετικά σπουδαίο εργαλείο το οποίο πρέπει να επεκταθεί περαιτέρω, προκειμένου να καταγράφουμε καλύτερα τις ανησυχίες και τα συμφέροντα των πολιτών στον εν λόγω τομέα.
<P>
Το δεύτερο σημείο, το οποίο είναι εξίσου σημαντικό στο πλαίσιο αυτό, είναι η καλύτερη παρακολούθηση των επιπτώσεων της νομοθεσία της ΕΕ. Δεν αρκεί απλώς να αξιολογούμε τις οικονομικές επιπτώσεις. Χρειαζόμαστε σαφή εκτίμηση αντικτύπου και στην κοινωνική σφαίρα, ώστε να γνωρίζουμε πώς επηρεάζει τους πολίτες η νομοθεσία την οποία συντάσσουμε, για να δείξουμε ότι γνωρίζουμε τι θέλουμε και τι κάνουμε, καθώς και πως ό,τι κάνουμε μπορεί να έχει θετικά αποτελέσματα για τη ζωή τους.
<P>
Επίσης είναι σημαντικό να εκχωρήσουμε τα ίδια δικαιώματα στους πολίτες σε όλη την ΕΕ. Σας καλώ λοιπόν να εργαστούμε για την περαιτέρω προώθηση των ομαδικών αγωγών και των κοινών έννομων αξιώσεων. Με κάτι τέτοιο θα στείλουμε ένα εξαιρετικά σημαντικό μήνυμα προς τους πολίτες.
<SPEAKER ID="029" NAME="Bernard Lehideux" AFFILIATION="ALDE">
(FR) Κύριε Πρόεδρε, κυρία Αντιπρόεδρε, η Επιτροπή φαίνεται να συμπεριφέρεται σαν απρόσεκτη μαθήτρια η οποία σπεύδει να τελειώσει τα μαθήματά της εγκαίρως. Ναι, υπάρχει το κοινωνικό πακέτο, αλλά δεν είναι ολοκληρωμένο και μπορεί να θεωρηθεί μόνο ως ένα βήμα προς την πλήρη δέσμευση της Επιτροπής με κοινωνικές ανησυχίες.
<P>
Ο Πρόεδρος της Επιτροπής δεν συνειδητοποιεί τη σοβαρότητα του προειδοποιητικού μηνύματος που απέστειλαν οι πολίτες στη Γαλλία, τις Κάτω Χώρες και την Ιρλανδία, το οποίο, δυστυχώς, θα είχε εκδηλωθεί και αλλού αν είχαν διεξαχθεί δημοψηφίσματα. Τα αποτελέσματα αυτά σημαίνουν ότι μας ανακαλούν στην τάξη. Αν οι πολίτες θέλουν περισσότερη Ευρώπη, οφείλουμε να δημιουργήσουμε μια καλύτερη κοινωνία και όχι απλώς να εγκρίνουμε ακόμη πιο αδιαφανείς οδηγίες.
<P>
Οπωσδήποτε η νομοθεσία για την εσωτερική αγορά είναι απαραίτητη, αλλά απέχει πολύ από το να θεωρείται το πλέον σημαντικό θέμα ανησυχίας. Το πρόγραμμα του 2009, όπως και οι προκάτοχοί του παρεμπιπτόντως, θα χάσει το νόημα. Οι πολίτες δεν περιμένουν από την Επιτροπή να περιοριστεί στο να προσθέτει ή ακόμη και να βελτιώνει τη νομοθεσία. Περιμένουν από την Επιτροπή να είναι σε θέση να ανταποκρίνεται στο καθήκον που της έχει ανατεθεί από τις Συνθήκες: να είναι η κινητήριος δύναμη πίσω από την Ένωση, κάτι σαν κουτί υποδείξεων.
<P>
Προς τούτο, δεν αρκεί ο Πρόεδρος της Επιτροπής να κάθεται ήσυχα και ωραία πίσω από τον Πρόεδρο του Συμβουλίου. Αναμένουμε από την Επιτροπή να συμπεριφέρεται ως βασικός παίκτης για τη διαδικασία ανάλυσης του είδους της κοινωνίας που πρέπει να ιδρύσουμε. Όμως τι είδος κοινωνίας οραματίζεται το πρόγραμμα αυτό; Το πρόγραμμα του 2009 δεν έχει σοβαρά ελαττώματα, αλλά δεν είναι το πρόγραμμα που χρειάζονται οι συμπολίτες μας.
<P>
Κύριε Πρόεδρε, καθήκον του νέου Σώματος των Επιτρόπων θα είναι να αναλάβει τις ευθύνες του. Ελπίζω μόνο ότι θα ακούσει πιο προσεκτικά τη φωνή των ευρωπαίων πολιτών απ' ό,τι το σημερινό.
<SPEAKER ID="030" NAME="Andreas Schwab" AFFILIATION="PPE-DE">
(DE) Κύριε Πρόεδρε, κυρία Αντιπρόεδρε, συνάδελφοι, κυρίες και κύριοι, δεν μπορούμε να αγνοήσουμε τα πολλά και διαφορετικά μηνύματα τα οποία εστάλησαν σήμερα από την ολομέλεια προς την Επιτροπή. Θα επικεντρωθώ συνεπώς, και όσο το δυνατόν περισσότερο, σε ορισμένα βασικά σημεία τα οποία ελπίζω να εγκρίνουν οι συνάδελφοι βουλευτές.
<P>
Κατά την άποψή μου, αυτό στο οποίο μπορούμε να συμφωνήσουμε - κυρία Αντιπρόεδρε, το αναφέρατε νωρίτερα - είναι ότι η Ευρωπαϊκή Ένωση πρέπει να διατηρήσει τη δέσμευσή της προς τη θεμελιώδη αρχή της κοινωνικής οικονομίας της αγοράς, προωθώντας παράλληλα τα συμφέροντα του επιχειρηματικού κλάδου και των καταναλωτών εξίσου. Σε ατομικό επίπεδο, πρόκειται για δύσκολη άσκηση ισορροπίας, το αποτέλεσμα της οποίας μπορεί φυσικά να διαφέρει ανάλογα με την πολιτική άποψη του καθενός. Πιστεύω, ωστόσο - και στο σημείο αυτό θα ήθελα να συνεχίσω αυτό που ανέφερε ο κύριος Nassauer - ότι κατά τους επόμενους μήνες, η Επιτροπή πρέπει να κατανοήσει καλύτερα ποιες είναι οι απαιτήσεις όσον αφορά την επικουρικότητα.
<P>
Μελετώντας το είδος των προτάσεων που παρουσιάσατε σχετικά με τις αγορές φιλικών προς το περιβάλλον οχημάτων ή τις προτάσεις που σκοπεύετε να καταθέσετε όσον αφορά τις φιλικές προς το περιβάλλον αγορές στο πρόγραμμα εργασίας, υιοθετείτε σαφώς την άποψη ότι οι δήμαρχοι των πόλεών μας, ως κοινοί θνητοί, δεν είναι σε θέση να λαμβάνουν από μόνη τους αποφάσεις φιλικές προς το περιβάλλον και, συνεπώς, αισθάνεστε την ανάγκη από τη θέση σας στο επίκεντρο της Ευρώπης να τους συστήσετε τι πρέπει να κάνουν. Κατά την άποψή μας, αυτή η προσέγγιση είναι εσφαλμένη. Θέλουμε τα ίδια τα άτομα να κατανοούν ότι οι φιλικές προς το περιβάλλον αγορές είναι προς το δικό τους συμφέρον. Προς τούτο, χρειαζόμαστε περισσότερη επικουρικότητα σε αυτούς τους τομείς, καλύτερες ορθές πρακτικές και λιγότερο παρεμβατισμό.
<P>
Κυρία Αντιπρόεδρε, επιτρέψτε μου να ενθαρρύνω την Επιτροπή να υιοθετήσει στο μέλλον μια πιο θαρραλέα προσέγγιση ως προς τις διαπραγματεύσεις της με τα κράτη μέλη, για παράδειγμα όσον αφορά το θέμα του πώς θα πρέπει να εναρμονίσουμε τη νομοθεσία περί προστασίας καταναλωτών στην Ευρωπαϊκή Ένωση προς το συμφέρον των επιχειρήσεων και των καταναλωτών. " προώθηση της εν λόγω εναρμόνισης θα έχει νόημα μόνο αν εναρμονίσουμε πραγματικά το σύνολο του δικαίου προστασίας καταναλωτών και δεν αφήσουμε στα κράτη μέλη πεδίο να ασχολούνται με τα περιθώρια του εναρμονισμένου κεκτημένου. Ειδάλλως, θα είναι άσκοπο.
<SPEAKER ID="031" NAME="Claudio Fava" AFFILIATION="PSE">
(IT) Κύριε Πρόεδρε, κυρία Επίτροπε, κυρίες και κύριοι, το 2009 είναι έτος όχι μόνο εκλογών αλλά και χρονιά κατά την οποία θα πρέπει να δώσουμε ορισμένες απαντήσεις σε συγκεκριμένα ερωτήματα τα οποία μας υποβάλλει το εκλογικό μας σώμα. Ένα τέτοιο ερώτημα θα αφορά το χώρο ελευθερίας, ασφάλειας και δικαιοσύνης: γιατί σκοπεύουμε να τον δημιουργήσουμε, πώς σκοπεύουμε να τον δημιουργήσουμε και πότε. Πρέπει να δώσουμε απάντηση υπό τη μορφή ενός φιλόδοξου προγράμματος νομοθετικών πολιτικών το οποίο, κυρία Επίτροπε, η Επιτροπή δεν έχει καταθέσει ακόμη.
<P>
Αναμένουμε ισχυρές νομοθετικές προτάσεις όσον αφορά τη μεταναστευτική πολιτική, ιδίως σε ό,τι αφορά τις πολιτικές εισόδου και ασύλου, προκειμένου να περιφρουρήσουμε αυτό το θεμελιώδες δικαίωμα σε όλη την Ευρωπαϊκή Ένωση και να αποφύγουμε τις διαχωριστικές γραμμές ανάμεσα στις πολιτικές σχετικά με τη νόμιμη και την παράνομη μετανάστευση, κάτι το οποίο μας φαίνεται εντελώς άτοπο. Πιστεύουμε ότι ένα κοινό πλαίσιο πολιτικής και ρυθμιστικό περιβάλλον είναι απαραίτητα: μαζί με τα περιοριστικά μέτρα χρειαζόμαστε μέτρα ένταξης και διαύλους νόμιμης μετανάστευσης.
<P>
Αναμένουμε ισχυρές προτάσεις για τη δικαστική συνεργασία σε ποινικές και αστυνομικές υποθέσεις, επί τη βάσει της αμοιβαίας αναγνώρισης των δικονομικών εγγυήσεων. Εξακολουθεί να μην υπάρχει αμοιβαία αναγνώριση, και χωρίς τέτοιου είδους προτάσεις η καταπολέμηση του οργανωμένου εγκλήματος και της τρομοκρατίας ενδέχεται να παραμείνει ρητορικό σχήμα.
<P>
Τέλος, αναμένουμε πιο τολμηρή προσέγγιση ως προς την προστασία και τη διαφύλαξη των θεμελιωδών δικαιωμάτων, τα οποία παραμένουν πρωταρχικός στόχος των δικαστικών μέτρων. Ο νέος Οργανισμός Θεμελιωδών Δικαιωμάτων θα πρέπει να αναχθεί στο κύριο μέσο της εν λόγω δραστηριότητας μόλις τεθεί σε ισχύ η Συνθήκη της Λισαβόνας.
<P>
Αναμένουμε, κυρία Επίτροπε, να εντοπίσουμε στοιχεία της πρόθεσης αυτής στο πρόγραμμα, το οποίο θα μας παρουσιάσει η Επιτροπή τις επόμενες ημέρες.
<SPEAKER ID="032" NAME="Jean Marie Beaupuy" AFFILIATION="ALDE">
(FR) Κύριε Πρόεδρε, κυρία Επίτροπε, κυρίες και κύριοι, η Επίτροπος ανέφερε ότι και η ίδια επιθυμεί μια Ευρώπη η οποία να είναι πιο ορατή και να έχει κάποια αξία για τους πολίτες.
<P>
Τώρα, η μεγαλύτερη θέση του προϋπολογισμού σήμερα, η οποία αντιστοιχεί στο 36% του προϋπολογισμού της Ένωσης, αφορά την πολιτική συνοχής. Αν υπάρχει ένας τομέας, στον οποίο οι συμπολίτες μας διαπιστώνουν τις πρακτικές και απτές συνέπειες των επιτευγμάτων και της αποφασιστικότητας της Ευρώπης είναι το Ταμείο Συνοχής.
<P>
Όπως έχει ήδη αναφερθεί, το 2009 θα είναι σημαντική χρονιά, καθώς θα δούμε να σχηματίζονται το νεοεκλεγέν Κοινοβούλιο και η Επιτροπή. Τούτο σημαίνει ότι θα είναι μια "κενή" χρονιά, ρεπό για ορισμένους τομείς. Ωστόσο, όσον αφορά την πολιτική συνοχής, δεν έχουμε το περιθώριο να πάρουμε ρεπό. Δεν μπορούμε να διακόψουμε τα προγράμματα τα οποία είναι υπό εξέλιξη και, πάνω απ' όλα, δεν μπορούμε να διακόψουμε την αποτελεσματικότητά τους. Ο καθένας εδώ θα έχει σίγουρα υπόψη του τη βελτίωση της καθημερινής ζωής των ανθρώπων στην Πορτογαλία, την Ισπανία, την Ιρλανδία και όλες τις χώρες της Ευρώπης χάρη στις πολιτικές συνοχής.
<P>
" Επιτροπή πρέπει, ως εκ τούτου, να είναι σε θέση να μας παρουσιάσει ένα λεπτομερές πρόγραμμα εργασίας για το 2009 όσον αφορά τη συνοχή, η οποία, επαναλαμβάνω, συνιστά τη μεγαλύτερη θέση του προϋπολογισμού της Ευρωπαϊκής Ένωσης, καθώς και την πλέον απτή έκφραση των επιτευγμάτων μας για τους πολίτες, προκειμένου το 2009 να μην είναι μια "κενή" χρονιά αλλά χρονιά προόδου εντός της προγραμματικής περιόδου 2007-2013.
<P>
Ευχαριστώ εκ των προτέρων την Επίτροπο και τους συναδέλφους της για τις προτάσεις τους εν προκειμένω.
<SPEAKER ID="033" NAME="Françoise Grossetête" AFFILIATION="PPE-DE">
(FR) Κύριε Πρόεδρε, κυρία Αντιπρόεδρε της Επιτροπής, το έτος 2008-2009 αποτελεί μεταβατική περίοδο, καθώς ζούμε μια άνευ προηγουμένου οικονομική κρίση. Είναι επίσης χρονιά ευρωεκλογών, γεγονός το οποίο σημαίνει δυστυχώς ότι υπάρχει ο κίνδυνος να πάει χαμένη.
<P>
Πρέπει, ως εκ τούτου, να καταβάλουμε κάθε δυνατή προσπάθεια για να διατηρήσουμε την ανταγωνιστικότητα των επιχειρήσεών μας και να πείσουμε τους συμπολίτες μας ότι η Ευρώπη είναι η λύση. Δυστυχώς το πρόγραμμα είναι πλήρες - υπερβολικά πλήρες - και έρχεται πολύ αργά, και όχι λόγω έλλειψης προειδοποιήσεων επί του θέματος τα τελευταία χρόνια.
<P>
Όσον αφορά την αλλαγή του κλίματος, η κυρία Wallström δήλωσε ότι πρέπει να γίνουμε πρωτοπόροι της έξυπνης ανάπτυξης. Συμφωνούμε όλοι, αλλά οι προσπάθειες θα πρέπει ή να είναι κοινές ή να μη γίνουν καθόλου. " Ευρώπη δεν μπορεί να το επιτύχει αυτό από μόνη της. Δεν θα πρέπει να αυτοϋπονομεύεται. Οι συνέπειες των αποφάσεων που λαμβάνουμε θα έχουν μεγάλο βάρος από κοινωνική και οικονομική σκοπιά. Δεν μπορούμε να μιλάμε για παγκόσμια συμφωνία για την αλλαγή του κλίματος αν η Κίνα, οι "νωμένες Πολιτείες, η Βραζιλία και η Ινδία δεν συμμετέχουν. Μια συμφωνία δίχως την υπογραφή της Κίνας δεν είναι συμφωνία.
<P>
Ως προς την υγεία, μας είπαν ότι υπάρχει φαρμακευτικό πακέτο. Επιτέλους! Ζητάμε αυτό το πακέτο επί χρόνια. Ήρθε τη στιγμή που αρχίζουμε να ετοιμαζόμαστε για εκλογές. Ωστόσο, εξακολουθεί να προκαλεί μεγάλη απογοήτευση. Πώς μπορούμε να δικαιολογήσουμε την καθυστέρησή μας να καταπολεμήσουμε την παραποίηση των φαρμάκων, τη στιγμή που συνιστά πραγματική απειλή για την υγεία και σοβαρό έγκλημα; Θα μπορούσαμε να έχουμε από καιρό αρχίσει να εργαζόμαστε για την ιχνηλασιμότητα των φαρμάκων και την απαγόρευση της ανασυσκευασίας.
<P>
Τέλος, αποτελεί αδήριτη ανάγκη να ενισχύσουμε την πολιτική προστασίας των καταναλωτών, ιδίως υπό το φως της κρίσης και των διατροφικών σκανδάλων που βιώνει ο κόσμος.
<P>
Σας καλώ λοιπόν, κυρία Wallström, να διασφαλίσετε ότι το 2009 δεν θα είναι μια χαμένη χρονιά!
<SPEAKER ID="035" NAME="Libor Rouček" AFFILIATION="PSE">
(CS) Κυρίες και κύριοι, η Ευρώπη τον τελευταίο καιρό συνήθισε σε μια σχετικά ισχυρή οικονομική ανάπτυξη και ευημερία. Φοβούμαι ότι η περίοδος αυτή πλησιάζει προς το τέλος, προσωρινά τουλάχιστον. Οι κύριες προτεραιότητες της Επιτροπής, του Κοινοβουλίου και του Συμβουλίου για την επόμενη χρονιά θα πρέπει συνεπώς να κινούνται προς την κατεύθυνση της αποκατάστασης της οικονομικής ανάπτυξης και την ενίσχυση της κοινωνικής συνοχής. Υπάρχει η ανάγκη βελτίωσης του συστήματος ρύθμισης των χρηματοπιστωτικών αγορών στην Ένωση· είναι απαραίτητο να πασχίζουμε για πιο αποτελεσματικό οικονομικό και δημοσιονομικό συντονισμό, μεταξύ άλλων και για συντονισμό του συστήματος των άμεσων φόρων και σαφών μέτρων κατά της φορολογικής απάτης. Προβάλλει επείγουσα η ανάγκη να κατατεθεί μια σύνθετη πρόταση για την εξωτερική πολιτική στον τομέα της ενέργειας, συμπεριλαμβανομένης της ενεργού στήριξης για την κατασκευή ενεργειακής υποδομής. Σε μια περίοδο οικονομικής αβεβαιότητας, είναι εξίσου απαραίτητο η Επιτροπή να επιβεβαιώσει εκ νέου τη δέσμευσή της προς τη στήριξη των κοινωνικών δικαιωμάτων πολύ πιο έντονα απ' ό,τι πριν, ενώ δεν χρειάζεται να σας υπενθυμίσω ότι ως κύρια προτεραιότητα για την επόμενη χρονιά θα πρέπει να είναι και η ολοκλήρωση της επικύρωσης της Συνθήκης της Λισαβόνας και φυσικά η υλοποίησή της.
<SPEAKER ID="036" NAME="Lambert van Nistelrooij" AFFILIATION="PPE-DE">
(NL) Κύριε Πρόεδρε, η Επίτροπος Wallström μόλις μίλησε για την προσέγγιση των πολιτών. Πράγματι, η πολιτική συνοχής με τις χιλιάδες των μικρής κλίμακας περιφερειακών και δημοτικών έργων αποτελεί την πλέον ορατή μορφή δράσης της Ευρωπαϊκής Κοινότητας. Με τη βοήθεια αυτών θα προσεγγίσουμε ενεργά τους πολίτες στο μέλλον. Έχω στο νου μου, για παράδειγμα, όχι μόνο τις περιφερειακές και δημοτικές ημέρες ανοικτών θυρών εδώ, στις Βρυξέλλες, τις επόμενες εβδομάδες, αλλά και πολλές διαφορετικές δραστηριότητες στα κράτη μέλη. Καλά ως εδώ.
<P>
Απαιτούνται όμως αλλαγές και θα αναφέρω δύο. Πρώτα απ' όλα, είναι διακαής επιθυμία του Κοινοβουλίου να καταστήσει πιο ευέλικτο το ταμείο αλληλεγγύης της Ευρωπαϊκής Ένωσης. Οι πολίτες θέλουν ταχεία δράση στις φυσικές καταστροφές και τις πλημμύρες. Έχουμε άποψη επ' αυτού και το Ευρωπαϊκό Συμβούλιο έχει ήδη καθυστερήσει τη συγκεκριμένη συζήτηση για μερικά χρόνια. Εν πάση περιπτώσει, αφήστε μας να βεβαιωθούμε ότι έχει ξεκινήσει.
<P>
Δεύτερον, η πράσινη βίβλος για την εδαφική συνοχή, η οποία αναμένεται τον Οκτώβριο, πρέπει να αποτελέσει τη βάση για την πολιτική συνοχής μετά το 2013: όχι επανεθνικοποίηση, αλλά μακροπρόθεσμη ευρωπαϊκή προσπάθεια, μια ενιαία και ολοκληρωμένη ευρωπαϊκή πολιτική. Διαπιστώνουμε συγκέντρωση σε ορισμένες περιφέρειες της Ευρώπης· αυτό είναι συνέπεια της παγκοσμιοποίησης και είναι αναγκαίο. Την ίδια στιγμή όμως, πρέπει να έχουμε άποψη για το πώς μπορεί να καταστεί δυνατή η ισορροπημένη ανάπτυξη στην Ευρώπη, σε όλες τις περιοχές με τα δικά τους χαρακτηριστικά, στο ευρύ φάσμα της αγροτικής ανάπτυξης, της Έρευνας και Ανάπτυξης (R&D), της οικολογίας, και ούτω καθεξής.
<P>
" εσωτερική αγορά έχει επιφέρει πολλά οφέλη και έχει σχεδόν ολοκληρωθεί, αλλά η πολιτική συνοχής τώρα εισέρχεται σε νέο στάδιο. " πράσινη βίβλος θα προσφέρει τη βάση γι' αυτό, ενώ θα πρέπει να ακολουθήσουν τα νομοθετικά βήματα στο νέο στάδιο.
<SPEAKER ID="037" NAME="Κατερίνα Μπατζελή" AFFILIATION="PSE">
(EL) Κύριε Πρόεδρε, θα ήθελα κατ' αρχήν να ευχαριστήσω την Επίτροπο κυρία Wallström, με τη συμμετοχή της οποίας πραγματικά μπορέσαμε να βρούμε μία κοινή γραμμή στην επικοινωνιακή πολιτική και στο πρόγραμμα προτεραιοτήτων της Ευρωπαϊκής Επιτροπής αλλά και του Ευρωπαϊκού Κοινοβουλίου στα πλαίσια μιας διοργανικής συμφωνίας την οποία έχουμε κατοχυρώσει και την οποία θα παρουσιάσουμε.
<P>
Κυρία Wallström, όλοι μας γνωρίζουμε και όπως πολύ σωστά είπατε, ότι το θέμα του πρώτου πυλώνα, δηλαδή της κοινωνικής πολιτικής, θα πρέπει να αποτελέσει την προτεραιότητα της επικοινωνιακής αλλά και ουσιαστικής πολιτικής μιας Ευρωπαϊκής Ένωσης η οποία όχι απλώς σέβεται τους πολίτες αλλά θέλει να βάλει τις δικές της γραμμές, δομές και φυσιογνωμία σ' αυτό το διεθνές πλαίσιο της κρίσης της παγκοσμιοποίησης.
<P>
Σ' αυτό λοιπόν, δεν διαφωνεί κανείς. Όμως, επιτρέψτε μου να σας πω ότι στην πρότασή σας λείπουν επιμέρους προτάσεις οι οποίες καθηλώνουν τόσο συγκεκριμένες αγορές όσο και τη διαχείριση σημαντικών ζητημάτων, όπως αυτό του τομέα της προστασίας των δικαιωμάτων πνευματικής ιδιοκτησίας, όπου η Επιτροπή οφείλει αποφασιστικά πλέον να προβεί στην επίλυση του ζητήματος διότι στην πρόσφατη ανακοίνωση την οποία έδωσε απέφυγε να ορίσει συγκεκριμένη πρόταση και περιορίζεται απλά και μόνο σε τεχνοκρατικά ζητήματα και όχι ζητήματα ουσίας.
<P>
Όσον αφορά την εκπαίδευση και τη μεταναστευτική πολιτική, θεωρώ ότι είναι από τα θέματα τα οποία πρέπει να προτάξετε στο κείμενό σας.
<SPEAKER ID="038" NAME="Georg Jarzembowski" AFFILIATION="PPE-DE">
(DE) Κύριε Πρόεδρε, κυρία Αντιπρόεδρε, θα ήθελα να μειώσω λίγο το εγκώμιο που σας έπλεξε το Σώμα, τουλάχιστον σε ό,τι αφορά το ζήτημα των δικαιωμάτων των επιβατών.
<P>
Καλούμε την Επιτροπή να υποβάλει ολοκληρωμένο πακέτο προτάσεων για τα δικαιώματα των επιβατών σε όλο τον τομέα των μεταφορών. Είναι πολύ θετικό το ότι ισχύουν ήδη δικαιώματα επιβατών στον τομέα των εναέριων μεταφορών, αν και αυτά απαιτούν επείγουσα αναθεώρηση, δεδομένου ότι ορισμένες αεροπορικές εταιρίες δεν εφαρμόζουν το σχετικό κανονισμό με τον τρόπο που θα θέλαμε. Φέτος συμφωνήσαμε και επί ενός πακέτου δικαιωμάτων επιβατών για τους χρήστες του σιδηροδρομικού δικτύου, το οποίο θα υλοποιηθεί του χρόνου.
<P>
Ανακοινώθηκε όμως, κυρία Επίτροπε, ότι θα καθιερωθούν δικαιώματα επιβατών για τους επιβάτες λεωφορείων μεγάλων αποστάσεων, ενώ έχει ήδη αρχίσει η συζήτηση για τα δικαιώματα επιβατών που αφορούν τις υπηρεσίες πορθμείων. Δεν βλέπουμε κανένα από αυτά τα προτεινόμενα μέτρα να περιλαμβάνεται στο πρόγραμμα εργασίας. Χρειαζόμαστε τις προτάσεις αυτές γιατί θέλουμε να ισχύουν δικαιώματα επιβατών για ολόκληρο τον τομέα των μεταφορών και συμφωνούμε με την Επιτροπή: αν θέλουμε να θέσουμε τον πολίτη στην κορυφή, ένας από τους καλύτερους τρόπους για κάτι τέτοιο είναι να καθιερώσουμε δικαιώματα επιβατών τα οποία να ισχύουν για ολόκληρο τον τομέα μεταφορών.
<P>
Το δεύτερο σημείο το οποίο θα ήθελα να αναφέρω εν συντομία είναι το εξής: ελπίζουμε ότι η Επιτροπή θα υλοποιήσει τα προγραμματισμένα συστήματα διαχείρισης κυκλοφορίας, όπως προβλεπόταν. Συγκεκριμένα, πρόκειται για το SESAR αναφορικά με τον ενιαίο ευρωπαϊκό ουρανό και το ERTMS ως το ενιαίο ευρωπαϊκό σύστημα διαχείρισης της σιδηροδρομικής κυκλοφορίας. Με αυτά τα συστήματα, κυρία Αντιπρόεδρε, δεν καθιστούμε μόνο τις μεταφορές ασφαλέστερες και φθηνότερες, αλλά βοηθάμε και στην προστασία του περιβάλλοντος. Έχετε λοιπόν την αμέριστη υποστήριξή μας για την ταχεία υλοποίηση αυτών των συστημάτων.
<SPEAKER ID="039" NAME="Ingeborg Gräßle" AFFILIATION="PPE-DE">
(DE) Κύριε Πρόεδρε, κυρία Αντιπρόεδρε, κυρίες και κύριοι, δεν υπάρχουν νέα ζητήματα στον τομέα του δημοσιονομικού ελέγχου. Ο δημοσιονομικός έλεγχος συνεχίζεται, αλλά θα μας ικανοποιούσε ιδιαίτερα αν διαπιστώναμε ότι σημειώνεται κάποια πρόοδος στα θέματα τα οποία ήδη περιλαμβάνονται στην ημερήσια διάταξη.
<P>
Θα θέσω πέντε θέματα. Πρώτον, απευθύνουμε επείγουσα έκκληση για υποστήριξη στη Ρουμανία και τη Βουλγαρία όσον αφορά την καθιέρωση του κράτους δικαίου, του δικαιικού συστήματος και των δημοσιονομικών ελέγχων. Δεν θέλουμε να βρεθούμε στην ίδια θέση σε δύο χρόνια, επομένως το ζήτημα αυτό είναι πολύ σημαντικό για εμάς.
<P>
Το δεύτερο είναι η δήλωση αξιοπιστίας για τον προϋπολογισμό στο σύνολό του μετά την κατά φάσεις διαδικασία ελέγχου, στην οποία συμμετέχουν τα εθνικά ελεγκτικά συνέδρια. Στο εξάμηνο που απομένει για την Επιτροπή, θα ήταν θετικό αν σημειώναμε κάποια σημαντική πρόοδο σχετικά ή, τουλάχιστον, αν συμφωνούσαμε σε μια κοινή πορεία. Ως δημοσιονομικοί ελεγκτές, οι προσδοκίες μας είναι αρκετά περιορισμένες.
<P>
Το τρίτο σημείο είναι η απλούστευση. Θα πρέπει να παράσχουμε περισσότερη βοήθεια στα χαμηλότερα διοικητικά κλιμάκια των κρατών μελών για την εφαρμογή της ευρωπαϊκής νομοθεσίας. Είναι σαφές ότι βρίσκονται σε πλήρες αδιέξοδο σε πολλούς τομείς του ευρωπαϊκού δικαίου, γεγονός το οποίο εξηγεί γιατί τα ποσοστά αποτυχίας είναι τόσο υψηλά.
<P>
Τέλος, η εξωτερική βοήθεια: στο θέμα αυτό, θα ήθελα να αναφέρω συγκεκριμένα το Κοσσυφοπέδιο και το ζήτημα της συνεργασίας με τα "νωμένα Έθνη. " επιτροπή ελέγχου του προϋπολογισμού μετέβη στο Κοσσυφοπέδιο και θα ήθελα να ανακοινώσω υπό τις παρούσες περιστάσεις ότι θα μας απασχολήσει κάπως το Κοσσυφοπέδιο σε ό,τι αφορά την απαλλαγή του προϋπολογισμού. Κατά τη γνώμη μου, υπολειπόμαστε σε μεγάλο βαθμό των ευκαιριών που διαθέτει η Ευρωπαϊκή Ένωση και έχουμε να καλύψουμε σημαντική απόσταση εν προκειμένω.
<P>
Το πέμπτο σημείο είναι η βελτίωση της συνεργασίας μεταξύ των κρατών μελών για την καταπολέμηση της απάτης. Στο θέμα αυτό, έχουμε να αναθέσουμε δουλειά στις κυρίες και τους κυρίους του Συμβουλίου συγκεκριμένα. Το Νοέμβριο, το Σώμα θα ψηφίσει τον κανονισμό ο οποίος παρέχει τη νομική βάση για την καταπολέμηση της απάτης, οπότε και θα χρειαστεί να σκεφθούμε πώς θα προχωρήσουμε, αν θέλουμε να επιτύχουμε καλύτερα αποτελέσματα στον εν λόγω τομέα. Τουλάχιστον, είναι κάτι στο οποίο πάντα συμφωνούσαμε μέχρι σήμερα.
<SPEAKER ID="040" NAME="Genowefa Grabowska" AFFILIATION="PSE">
(PL) Κύριε Πρόεδρε, πολλά έχουν ειπωθεί στο Σώμα σχετικά με τη στρατηγική της Επιτροπής. Κύριος στόχος της είναι να φέρει την Ένωση εγγύτερα προς τους πολίτες της. Το επαναλαμβάνουμε αυτό κάθε χρόνο. Ωστόσο, τίποτα δεν έχει επιτευχθεί, παρά τις αποφασιστικές προσπάθειες της Επιτρόπου, τις οποίες αναμφίβολα εκτιμώ, και παρά τις δράσεις για τις οποίες είμαι ευγνώμων. " Ένωση δεν είναι πιο κοντά στους πολίτες. Εξακολουθώ να θεωρώ ότι ο λόγος για την κατάσταση αυτή έχει να κάνει με την πολιτική πληροφόρησης. Μελέτησα το σημείο αναφορικά με την πληροφόρηση για την Ευρώπη. Γίνεται μια σημαντική αναφορά στη δράση που παρουσίασε η Επιτροπή, δηλαδή την έναρξη εκστρατείας τοπικής εμβέλειας σχετικά με την κοινωνική διάσταση του Χάρτη των Θεμελιωδών Δικαιωμάτων. Αυτό είναι θετικό. Το υπόλοιπο, ωστόσο, αφορά την πληροφόρηση σχετικά με το έργο της Ευρωπαϊκής Ένωσης και τις προθέσεις της, παρά τις δράσεις της. Ο πολίτης περιμένει να ενημερωθεί για τα αποτελέσματα, όχι για το τι σχεδιάζει η Ένωση ή τι σκοπεύει να κάνει. Ο απλός άνθρωπος θέλει να μάθει τι έχει επιτύχει η Ένωση και πώς τον επηρεάζει.
<P>
Τέλος, θα ήθελα να ρωτήσω την Επιτροπή γιατί η εκστρατεία του κυρίου Ganley στην Ιρλανδία είχε καλύτερα αποτελέσματα απ' ό,τι η αντίστοιχη της ιρλανδικής κυβέρνησης και της Ευρωπαϊκής Ένωσης όσον αφορά τη Συνθήκη της Λισαβόνας. Υπήρξε κάποια μυστηριώδης δύναμη ή τα κονδύλια του κυρίου Ganley έχουν σχέση με το αποτέλεσμα; " Επιτροπή ενδεχομένως θα έπρεπε να εξετάσει το ζήτημα.
<SPEAKER ID="041" NAME="José Ignacio Salafranca Sánchez-Neyra" AFFILIATION="PPE-DE">
(ES) Το 2009 η Ευρωπαϊκή Ένωση θα πρέπει να ενισχύσει όχι μόνο την εσωτερική διάσταση του ευρωπαϊκού εγχειρήματος αλλά και την εξωτερική του επιρροή, μέσω μιας εξωτερικής πολιτικής η οποία πρέπει να είναι συνεκτική και αποτελεσματική ως προς τις προκλήσεις που τίθενται αυτήν τη στιγμή σε παγκόσμιο επίπεδο.
<P>
Για να το επιτύχουμε αυτό, θα πρέπει να αναπροσαρμόσουμε τις σχέσεις μας με τη Ρωσία μετά την κρίση στον Καύκασο. Θα πρέπει, κατά κάποιο τρόπο, να προσαρμόσουμε την πολιτική γειτονίας, αρχικά εντός της ηπείρου μας, μέσω συμφωνιών σύνδεσης και σταθεροποίησης και στη συνέχεια μέσω της πολιτικής διεύρυνσης, αλλά και εκτός της ηπείρου μας, μέσω της Μεσογειακής Ένωσης.
<P>
Θεωρώ εξίσου σημαντικό να διατηρήσουμε την παρουσία μας σε περιοχές συγκρούσεων της Κεντρικής Ασίας, το Ιράκ, το Ιράν, το Αφγανιστάν και τώρα και το Πακιστάν, να ενισχύσουμε την παρουσία μας στη σύγκρουση της Μέσης Ανατολής και να διατηρήσουμε τις σχέσεις μας με τις ανερχόμενες δυνάμεις της Κίνας και της Ινδίας. Συγκεκριμένα, πρέπει να αναπτύξουμε συμφωνία σύνδεσης με τις χώρες Αφρικής, Καραϊβικής και Ειρηνικού.
<P>
Θεωρώ ότι πρέπει να δώσουμε ιδιαίτερη προσοχή στο αποτέλεσμα των αμερικανικών εκλογών και τέλος, αλλά όχι λιγότερο σημαντικό, πρέπει να δώσουμε προτεραιότητα στη σύναψη συμφωνιών σύνδεσης με τη Mercosur, την Κοινότητα των Άνδεων και την Κεντρική Αμερική.
<P>
Τέλος, κύριε Πρόεδρε, κυρία Αντιπρόεδρε, πρόκειται για ένα τεράστιο καθήκον το οποίο θεωρώ ότι θα ήταν πολύ πιο εύκολο να επιτελέσουμε, αν χρησιμοποιούσαμε τα μέσα που μας παρέχονται στον τομέα της εξωτερικής πολιτικής από τη Συνθήκη της Λισαβόνας.
<P>
Ολοκληρώνοντας, οφείλω να σας πω, κυρία Αντιπρόεδρε, ότι, όπως ήδη γνωρίζετε, μπορείτε να βασίζεστε στη στήριξη του Κοινοβουλίου.
<SPEAKER ID="042" NAME="Szabolcs Fazakas" AFFILIATION="PSE">
(HU) Ευχαριστώ που μου δίνετε το λόγο, κύριε Πρόεδρε. Αντίθετα προς τις προσδοκίες, η χρηματοπιστωτική κρίση η οποία ξέσπασε πριν από ένα χρόνο στην Αμερική, και η οποία καθόλου δεν έχει μετριαστεί, πλήττει ολόκληρο τον κόσμο ξανά και ξανά σε όλο και μεγαλύτερα κύματα, συμπεριλαμβανομένων των χρηματοπιστωτικών αγορών και, ως εκ τούτου, των οικονομιών της Ευρώπης.
<P>
" Κεντρική Τράπεζα πρέπει να διοχετεύσει τεράστια χρηματικά ποσά στις χρηματοπιστωτικές αγορές, προκειμένου να εξασφαλίσει την επιβίωσή τους. Ωστόσο, προκειμένου να αντιμετωπίσει τον οικονομικό και κοινωνικό αντίκτυπο της χρηματοπιστωτικής κρίσης, η Επιτροπή πρέπει να σημειώσει πρόοδο σε δύο τομείς.
<P>
Το πρώτο είναι ότι πρέπει να συσταθεί το συντομότερο δυνατό κοινή ευρωπαϊκή χρηματοπιστωτική εποπτική αρχή, η οποία θα επιφορτιστεί με το καθήκον να αποφεύγει παρόμοιους κερδοσκοπικούς κινδύνους, διασφαλίζοντας έτσι ότι η Ευρώπη σταδιακά θα αναλάβει το ρόλο που είχε η κατεστραμμένη χρηματοπιστωτική αγορά και αγορά κεφαλαίων της Αμερικής. Δεύτερον, πρέπει να ωθήσει τον ευρωπαϊκό χρηματοπιστωτικό τομέα να επικεντρωθεί στη χρηματοδότηση των πραγματικών οικονομιών, οι οποίες είχαν αμεληθεί μέχρι τώρα, και όχι σε κερδοσκοπικές συναλλαγές. Προκειμένου να γίνει αυτό, φυσικά, η Ευρωπαϊκή Κεντρική Τράπεζα, εκτός από την τιθάσευση του πληθωρισμού, θα πρέπει να αντιμετωπίσει ως προτεραιότητες και την οικονομική ανάπτυξη και τη δημιουργία θέσεων εργασίας. Ευχαριστώ πολύ.
<SPEAKER ID="043" NAME="Gunnar Hökmark" AFFILIATION="PPE-DE">
Κύριε Πρόεδρε, το 2009 θα είναι, για να το θέσω ήπια, κρίσιμη χρονιά για την επίτευξη των στόχων της διαδικασίας της Λισαβόνας. Τέσσερα είναι τα ζητήματα τα οποία θα ήθελα να αναφέρω σήμερα εδώ. Το πρώτο είναι η ανάγκη να επιτευχθεί πραγματική πρόοδος στο θέμα της καλύτερης ρύθμισης, για το οποίο όλοι συμφωνούμε ότι θα πρέπει να μειώσουμε κατά 25% το διοικητικό φόρτο έως το 2012. Επιπλέον, θεωρώ δέον η Επιτροπή να δείξει στο Κοινοβούλιο ότι χρόνο με το χρόνο προοδεύει πραγματικά όσον αφορά τη βελτίωση της ρύθμισης.
<P>
Το δεύτερο είναι η έρευνα και η καινοτομία. " αναθεώρηση του προϋπολογισμού τελειώνει, όμως είναι ζωτικής και στρατηγικής σημασίας να διασφαλίσουμε ότι μπορούμε να προχωρήσουμε και να θέσουμε την Ευρώπη στην πρωτοπορία της έρευνας και της καινοτομίας, παρέχοντας την κατάλληλη χρηματοδότηση.
<P>
Το τρίτο είναι η κινητικότητα των εργαζομένων. Πρόκειται για μια από τις πλέον δυναμικές πτυχές της Ευρωπαϊκής Ένωσης, όπου έχουμε διαπιστώσει εξαιρετικά θετικά επιτεύγματα τα οποία συμβάλλουν όχι μόνο στην ευρωπαϊκή οικονομία αλλά βοηθούν και τους ανθρώπους ατομικά σε ολόκληρη την Ευρώπη. Είναι σημαντικό όχι μόνο να μην το κάνουμε πιο δύσκολο - να υπερασπιζόμαστε τις ευκαιρίες - αλλά και να διευκολύνουμε τη διαδικασία, συζητώντας και προχωρώντας σε μεταρρυθμίσεις του εκπαιδευτικού συστήματος στο πλαίσιο της διαδικασίας της Μπολόνια, ώστε η κινητικότητα να γίνει πραγματικότητα για ακόμη περισσότερους ανθρώπους.
<P>
Τέλος, το 2009 θα είναι σπουδαία χρονιά για να αναλάβουμε δράση στον τομέα της ενεργειακής πολιτικής, όπου, αυτή τη στιγμή, είναι σε εξέλιξη ορισμένα θέματα που αφορούν νομοθετικές εργασίες. Υπάρχει η νομοθεσία για τις αγορές ενέργειας (η οποία δεν έχει ολοκληρωθεί ακόμη), για τις ανανεώσιμες πηγές ενέργειας, για τον επιμερισμό των προσπαθειών και το σύστημα ανταλλαγής εκπομπών. Έχει έλθει πλέον η ώρα να βεβαιωθούμε ότι μπορούμε να οριστικοποιήσουμε τη διαδικασία αυτή και να την υλοποιήσουμε στην πράξη, προκειμένου να έχουμε μια καλή βάση, όχι μόνο για το 2010 αλλά και για το απώτερο μέλλον, ώστε να γίνουμε η καλύτερη οικονομία της γνώσης στον κόσμο.
<SPEAKER ID="044" NAME="Jan Olbrycht" AFFILIATION="PPE-DE">
(PL) Κύριε Πρόεδρε, κυρία Επίτροπε, το 2009 είναι χρονιά εκλογών. Αυτό, ωστόσο, δεν σημαίνει ότι το Κοινοβούλιο και η Επιτροπή θα πρέπει να εστιάσουν στο εκλογικό πρόγραμμα, αποκλείοντας καθετί άλλο. Υπάρχει η τάση να υποσχόμαστε πάρα πολλά σε τέτοιου είδους προγράμματα. Αποδίδουμε ιδιαίτερη σημασία στην κοινή δράση που πρόκειται να αναλάβουμε έως τα μέσα του 2009 και στο δεύτερο εξάμηνο του 2009. Οι πολίτες περιμένουν σαφή και πλήρη ενημέρωση.
<P>
Θα ήθελα να αναφερθώ σε ένα από τα στοιχεία αυτά, δηλαδή τη θεμελιώδη αλλαγή την οποία θα προτείνει η Ευρωπαϊκή Επιτροπή τον Οκτώβριο. Στην αλλαγή αυτή συμπεριλαμβάνεται η τροποποίηση της πολιτικής συνοχής με την καθιέρωση χωρικού χαρακτηριστικού, συγκεκριμένα την εδαφική συνοχή. " Επιτροπή έκανε μεν λόγο για τον Οκτώβριο, όμως στο πρόγραμμα του 2009 δεν βρίσκουμε καμία αναφορά στο θέμα αυτό. Ήδη γνωρίζουμε πάντως ότι το ζήτημα θα προκαλέσει ζωηρό ενδιαφέρον, αλλά και αντιπαραθέσεις. Θα ήθελα να τονίσω σχετικά ότι το 2009 είναι ιδιαίτερα σημαντική χρονιά αναφορικά με το θέμα της πολιτικής συνοχής και, συγκεκριμένα, την εδαφική συνοχή και την ολοκληρωμένη δράση. Υποθέτω ότι θα ακολουθήσει πρόσθετη ενημέρωση.
<SPEAKER ID="045" NAME="DanutBudreikait" AFFILIATION="ALDE">
(LT) Οπωσδήποτε συζητάμε με χαρά ένα πρόγραμμα, το οποίο θα πρέπει να αποτελέσει συνέχεια παλαιότερων προγραμμάτων από προηγούμενα χρόνια. Στον πρώτο πυλώνα βλέπουμε τη μάχη κατά της παγκόσμιας χρηματοπιστωτικής κρίσης. Αυτό μου θυμίζει τη μάχη κατά της πυρκαγιάς. " κρίση μαίνεται εδώ και ένα χρόνο, αλλά δεν την αντιληφθήκαμε· δεν έχει ληφθεί κανένα μέτρο.
<P>
Θα ήθελα να επιστήσω την προσοχή σας στην ενεργειακή πολιτική. Πριν από τρία χρόνια, αποφασίσαμε να χαράξουμε κοινή ενεργειακή πολιτική. Πρόκειται για μια μακρά και σύνθετη διαδικασία η οποία απαιτεί σκληρή δουλειά. Είναι απαραίτητο οι δράσεις μας να χαρακτηρίζονται από συνοχή. Εν τω μεταξύ, δεν πρόσεξα αν αναφέρθηκαν δράσεις σχετικά με τα θέματα ενέργειας. Οι νομικές πράξεις, τις οποίες εγκρίναμε, δεν θα δημιουργήσουν από μόνες τους ενεργειακή πολιτική, κοινή ενεργειακή πολιτική, ούτε θα υλοποιήσουν την πολιτική αυτή.
<P>
Δεν υπάρχουν διασυνδέσεις, η αναζήτηση εναλλακτικών ενεργειακών πόρων δεν υφίσταται και τίποτα δεν γίνεται για τα προβλήματα της Αρκτικής, για τους πιθανούς πόρους εκεί. Μάλιστα δεν υπάρχει μακροπρόθεσμη προοπτική στον τομέα της ενέργειας, ενώ το αποτέλεσμα θα μπορούσε να είναι παρόμοιο με την κατάσταση στη χρηματοπιστωτική κρίση. Θα εκπλαγούμε, αν συμβεί κάτι σχετικά με την κατάσταση στον ενεργειακό τομέα, και μόνο τότε θα αναλάβουμε δράση. Προτείνω να συνεχίσουμε μάλλον το έργο που αρχίσαμε.
<SPEAKER ID="046" NAME="Monica Maria Iacob-Ridzi" AFFILIATION="PPE-DE">
(RO) Θα ήθελα να δώσω έμφαση σε δύο προτεραιότητες, τις οποίες θα πρέπει να λάβει υπόψη της η Ευρωπαϊκή Επιτροπή του χρόνου, όσον αφορά την κοινωνική πολιτική και την πολιτική απασχόλησης.
<P>
Καταρχάς, η Ευρωπαϊκή Επιτροπή θα πρέπει να ενθαρρύνει την απασχόληση των νέων. Πρόσφατη ευρωπαϊκή έρευνα κατέδειξε ότι όλο και λιγότεροι νέοι εισέρχονται στην αγορά εργασίας γιατί αποθαρρύνονται από φραγμούς, όπως είναι η έλλειψη απασχόλησης στον κλάδο σπουδών που έχουν επιλέξει, η έλλειψη εμπειρίας, καθώς και η έλλειψη επαγγελματικών δεξιοτήτων. Είναι επιτακτική ανάγκη όλοι οι νέοι να έχουν πρόσβαση στην καλύτερη δυνατή εκπαίδευση και να αποκτούν προσόντα τα οποία ζητά η αγορά εργασίας. Ως εκ τούτου, φρονώ ότι το εκπαιδευτικό σύστημα θα πρέπει να συνδέεται με την αγορά εργασίας και η μετάβαση από τη θεωρία στην πράξη να γίνεται ήπια, μέσω διάφορων προγραμμάτων επαγγελματικής κατάρτισης ή περιόδων πρακτικής άσκησης στην ΕΕ.
<P>
Δεύτερον, η Ευρωπαϊκή Ένωση θα πρέπει να στηρίζει, να συντονίζει και να τελειοποιεί τις δράσεις που αναλαμβάνουν τα κράτη μέλη στον τομέα των αθλημάτων, προωθώντας την ανταγωνιστικότητα και την ένταξη παιδιών και νέων σε αθλητικούς συλλόγους, καθώς και την αμερόληπτη και διαφανή συμπεριφορά στους αγώνες. Ο αθλητισμός χρειάζεται επίσης οικονομική στήριξη. Τάσσομαι λοιπόν υπέρ της δημιουργίας νέας θέσης του προϋπολογισμού, ειδικά για τα ευρωπαϊκά προγράμματα αθλητισμού.
<SPEAKER ID="047" NAME="James Nicholson" AFFILIATION="PPE-DE">
Κύριε Πρόεδρε, θα ήθελα να κάνω μερικά σχόλια επ' αυτού και δράττομαι της ευκαιρίας για να το πράξω. Θέλω να μιλήσω για την κατάσταση αναφορικά με το ταμείο αλληλεγγύης. Είμαι υπέρμαχος του ταμείου αυτού γιατί πιστεύω ότι έχει τη δυνατότητα να φέρει την Ευρώπη και τις Βρυξέλλες πιο κοντά στους ανθρώπους.
<P>
" Ευρώπη έχει σήμερα 27 κράτη μέλη, επομένως δεν έχει ουσιαστικά σημασία αν πλημμύρισε η περιφέρειά μου στη Βόρεια Ιρλανδία ή αν ξέσπασαν πυρκαγιές στα δάση της Ελλάδας, της Ισπανίας ή της Πορτογαλίας. Βλέπουμε ορισμένα φοβερά περιστατικά, όπου οι άνθρωποι σχεδόν αφανίζονται. Το θέμα δεν είναι, συνεπώς, να τους δώσουμε πολλά χρήματα, αλλά να τους εμπνεύσουμε την ελπίδα να ξεκινήσουν πάλι από την αρχή. Θα ήθελα λοιπόν να απευθύνω έκκληση, ώστε να διατηρηθεί το ταμείο αλληλεγγύης και να λαμβάνει στήριξη, αλλά, σας παρακαλώ, ας μην γίνει η διαδικασία υπερβολικά περίπλοκη. Ας παραμείνει απλή, ώστε μια εθνική ή περιφερειακή κυβέρνηση να μπορεί να προσφεύγει εκεί και να λέει στους πολίτες της περιοχής της ότι το ταμείο αυτό ανήκει στην Ευρώπη και ότι η Ευρώπη τους παρέχει στήριξη.
<P>
Ας κάνουμε λοιπόν τη διαδικασία απλή και ας την κρατήσουμε έτσι, αλλά ας μην καταργήσουμε το ταμείο αλληλεγγύης.
<SPEAKER ID="048" NAME="Margot Wallström">
Αντιπρόεδρος της Επιτροπής. - Κύριε Πρόεδρε, αξιότιμα μέλη, σας ευχαριστώ για τη συζήτηση αυτή. Πιστεύω ότι αντικατοπτρίζει άριστα το πλήρες φάσμα των θεμάτων που χειρίζεται η Ευρωπαϊκή Ένωση, από τον αθλητισμό - μια θέση προϋπολογισμού για τον αθλητισμό - μέχρι τον τρόπο επισήμανσης φαρμάκων, το τι κάνουμε στον Καύκασο ή πώς προσπαθούμε να βοηθήσουμε την κατάσταση στη Μέση Ανατολή. Όλα αυτά γίνονται ταυτόχρονα. Αντιπροσωπεύει επίσης την ύστατη πρόκληση από την άποψη της επικοινωνίας.
<P>
Ακούσαμε επίσης ορισμένες πολύ λεπτομερείς προτάσεις σήμερα εδώ. Θέλω να σας διαβεβαιώσω ότι ο ρόλος της Επιτροπής είναι να διασφαλίζει ότι μπορούμε να εξισορροπούμε τα πάσης φύσεως συμφέροντα γιατί δεν πρέπει να θεωρείται ότι η Επιτροπή αντιπροσωπεύει μόνο μια ομάδα συμφερόντων ή έναν φορέα ή ένα ζήτημα. Οφείλουμε να καλύπτουμε όλο το φάσμα των πολιτικών προκλήσεων. Ορισμένες φορές μπορούμε να επιλέξουμε τα θέματα, άλλες φορές τα επιλέγουν άλλοι για μας· θεωρώ όμως ότι, ακόμη κι αν ορισμένοι δηλώνουν ότι είχαν προειδοποιήσει για την επερχόμενη χρηματοπιστωτική κρίση, κανείς δεν γνώριζε ακριβώς πότε θα συνέβαινε ή ποιες θα ήταν οι πλήρεις επιπτώσεις της. Θα πρέπει λοιπόν να το αντιμετωπίσουμε και αυτό. Πρέπει να είμαστε σε θέση να ανταποκριθούμε.
<P>
Ο τρόπος για να το επιτύχουμε αυτό φυσικά είναι να είμαστε οι θεματοφύλακες των συνθηκών, κάτι το οποίο κάποιες φορές περιορίζει τη δυνατότητα ή ικανότητα δράσης μας. Δεν μπορούμε ξαφνικά να εφεύρουμε νέες αρμοδιότητες ή να εισέλθουμε σε τομείς, για τους οποίους γνωρίζουμε ότι, στην ουσία, μερικές φορές εμπίπτουν στην αρμοδιότητα των κρατών μελών ή τουλάχιστον ότι περιοριζόμαστε στην κατάθεση προτάσεων ή ότι πρέπει να συνεργαστούμε με τα άλλα όργανα. Όλα αυτά συνθέτουν το πλαίσιο για ό,τι κάνουμε.
<P>
Όταν συναντηθήκαμε τελευταία φορά σε ένα μικρό σεμινάριο - το μήνυμα αυτό θέλω να το αποστείλω και στο Κοινοβούλιο - είπαμε καταρχάς ότι θα παραμείνουμε προσηλωμένοι στο σκοπό μας. Δεν θα μεταβάλουμε τους γενικούς μας στόχους για ευημερία, αλληλεγγύη και ασφάλεια. Οι στόχοι αυτοί θα εξακολουθήσουν να κατευθύνουν την κάθε μας πράξη αφού ευημερία σημαίνει να υπερασπιζόμαστε την ανάπτυξη και τις θέσεις εργασίας στην Ευρώπη. Κανείς δεν πρέπει να αμφισβητεί την αποφασιστικότητά μας να συνεχίσουμε τον αγώνα για την ανάπτυξη και τις θέσεις εργασίας στην Ευρώπη. Αυτό ενισχύεται ακόμη περισσότερο με τα πρόσφατα γεγονότα και τη χρηματοπιστωτική κρίση. Είναι ακόμη πιο σημαντικό η πολιτική μας να είναι πανίσχυρη και να προσέχουμε τι κάνουμε αυτή τη στιγμή. Δεν νομίζω ότι αγνοεί κανείς το γεγονός ότι αυτή είναι μια από τις κύριες προτεραιότητές μας, ήταν ευθύς εξαρχής και θα εξακολουθήσει να είναι μια από τις πιο σημαντικές μας προτεραιότητες.
<P>
Ως προς το θέμα της αλληλεγγύης, αυτό αφορά την ενέργεια και την αλλαγή του κλίματος αλλά και τον τρόπο χρήσης του ταμείου αλληλεγγύης γιατί σήμερα άμυνα σημαίνει και άμυνα κατά των φυσικών καταστροφών ή των απειλών οι οποίες δεν υπήρχαν, ας πούμε, πριν από 10 ή 20 χρόνια. Αυτό που χρειαζόμαστε τώρα είναι σωστή συνεργασία και άμυνα κατά όλων αυτών.
<P>
Δεν μου αρέσει η ατμόσφαιρα καταστροφολογίας στον τομέα της ενέργειας και της αλλαγής του κλίματος. Ξέρετε κάτι; Νομίζω ότι έχουμε μια τεράστια ευκαιρία στην Ευρώπη. Πιστεύω ότι διαθέτουμε την τεχνογνωσία, την τεχνολογία, τους πόρους και τους ανθρώπους, ενώ έχουμε ελπίδα για το μέλλον· ακόμη κι αν όλα αυτά έχουν κόστος, πιστεύω ότι θα τα καταφέρουμε και ότι αυτό θα φέρει κάτι πολύ θετικό για την Ευρώπη. Θεωρώ ότι θα μας προσφέρει καλύτερη ποιότητα ζωής, καθώς και νέες ευκαιρίες για δημιουργία θέσεων εργασίας στην Ευρώπη.
<P>
Πιστεύω ότι πρέπει να το αντιστρέψουμε αυτό και να μην το δούμε μόνο ως κόστος, ως βάρος, ως κόπο, αλλά ως κομμάτι του μέλλοντος. Συνιστά λύση για το μέλλον και η Ευρώπη μπορεί να ηγηθεί, να δημιουργήσει καινοτομία, θέσεις εργασίας, να προωθήσει τη δημιουργικότητα. Θα μας προσφέρει καλύτερη ποιότητα ζωής, ιδίως φέρνοντας στο προσκήνιο το μέλλον, έστω για μια φορά, όπως και τον υπόλοιπο κόσμο.
<P>
Θα εξακολουθήσουμε να είμαστε αποτελεσματικοί. Τα απτά αποτελέσματα είναι ό,τι πιο σημαντικό για την Επιτροπή. Δεν θα γίνουμε υπηρεσιακή Επιτροπή. Θα εξακολουθήσουμε να καταθέτουμε προτάσεις στο Κοινοβούλιο και το Συμβούλιο μέχρι τέλους.
<P>
Σας ευχαριστώ για όλες τις συγκεκριμένες προτάσεις σας και θα ήθελα μόνο να απαντήσω σε μερικές από αυτές γιατί θεωρώ, για παράδειγμα, ότι το όλο θέμα της προστασίας των καταναλωτών είναι εξαιρετικά σημαντικό και ότι έχουμε ένα πολύ φιλόδοξο σχέδιο. Θα καταθέσουμε πρόταση για την πλήρη αναθεώρηση της ισχύουσας νομοθεσίας σχετικά με την προστασία των καταναλωτών, ώστε να απλοποιηθεί και να καταστεί πιο προσβάσιμη για όλους. Ελπίζουμε ότι το Κοινοβούλιο θα είναι σε θέση να επεξεργαστεί αυτή τη σημαντική πρόταση πριν από τις εκλογές. Επίσης, πριν από το τέλος του έτους, θα καταθέσουμε πρόταση για την επέκταση της δυνατότητας δράσης αναφορικά με το ευρωπαϊκό ταμείο προσαρμογής στην παγκοσμιοποίηση, ακόμη ένα σημαντικό ταμείο. Θέλουμε επίσης να είμαστε σε θέση να το αξιοποιήσουμε αυτό στο πλαίσιο της παγκοσμιοποίησης και να αντιμετωπίσουμε τις συνέπειές της.
<P>
Μιας και ο Jan Andersson ανέφερε το κοινωνικό ζήτημα στο σύνολό του - και πάλι καθήκον της Επιτροπής είναι να διασφαλίζει ότι χειριζόμαστε με ισορροπημένο τρόπο όλα τα θέματα, στα οποία η κοινωνική ατζέντα παίζει σημαντικό ρόλο - το φόρουμ που θα οργανώσει η Επιτροπή το Νοέμβριο θα μπορέσει, ελπίζω, να ασχοληθεί με ερωτήματα σχετικά με τη λειτουργία της οδηγίας για την απόσπαση εργαζομένων και να μας βοηθήσει να αποφασίσουμε την πορεία που θα ακολουθήσουμε. Δεν θα αποφύγουμε τα θέματα αυτά. Γνωρίζουμε πλέον πόσο σημαντικά είναι και πώς επηρέασαν ακόμη και το ιρλανδικό δημοψήφισμα.
<P>
Επί του θέματος αυτού, κυρία Grabowska, γνωρίζετε σίγουρα την παροιμία που λέει ότι "το ψέμα βρίσκεται ήδη στα μισά του δρόμου για τη Δαμασκό, ενώ η αλήθεια τώρα βάζει παπούτσια". Δεν γνωρίζω ακριβώς αν είναι αυτή η αγγλική έκφραση, αλλά αντιλαμβάνεστε το νόημα. Νομίζω ότι εντάσσεται σε αυτό. Αν διαθέτουμε καλή χρηματοδότηση, αν μπορούμε να χρησιμοποιήσουμε και να ενεργοποιήσουμε το φόβο, αυτό είναι πολύ συχνά πολύ πιο αποτελεσματικό από το να πρέπει ίσως να εξηγήσουμε το κείμενο μιας συνθήκης το οποίο δεν είναι πάντα τόσο ξεκάθαρο ή βοηθά να διευκρινίσουμε ορισμένα πράγματα. Την ίδια στιγμή όμως, στη συζήτηση αυτή αναφέρατε ορισμένα από τα καλύτερα παραδείγματα που εξηγούν γιατί χρειαζόμαστε μια νέα συνθήκη, γιατί κάτι τέτοιο θα μας βοηθούσε να λειτουργούμε και να μιλάμε με μια φωνή στον κόσμο, να είμαστε πιο αποτελεσματικοί στην διαδικασία λήψης αποφάσεων, αλλά και γιατί κάτι τέτοιο θα βοηθούσε τους πολίτες.
<P>
Εξακολουθούμε να είμαστε αποτελεσματικοί, για παράδειγμα, με τη χθεσινή πρόταση για το πακέτο των τηλεπικοινωνιών, το οποίο θα προσφέρει χαμηλότερες τιμές σε όλους όσοι χρησιμοποιούν κινητά, διασφαλίζοντας ότι θα μειωθούν οι χρεώσεις περιαγωγής.
<P>
Τέλος, όσον αφορά την αναθεώρηση του προϋπολογισμού, θα ήθελα να πω ότι η διαδικασία διαβούλευσης για ένα πρώτο επονομαζόμενο έγγραφο προβληματισμού μπορεί να βοηθήσει από τα τέλη Νοεμβρίου, ώστε να προτείνουμε έναν νέο τρόπο κατάρτισης του προϋπολογισμού. Πιστεύω ότι θα είναι μια ευκαιρία να ασχοληθούμε με το ερώτημα του τι είναι η Ευρώπη και πώς θα πρέπει να λειτουργήσει τα επόμενα χρόνια. Αυτά είναι μόνο μερικά σχόλια για ορισμένα από τα πιο λεπτομερή ζητήματα που θέσατε.
<P>
Όλα αυτά θα τα μεταφέρω στην Επιτροπή ως συνεισφορά στις συζητήσεις μας για το πρόγραμμα εργασίας. Εκτιμώ ιδιαίτερα το γεγονός ότι αναφέρθηκε εδώ ολόκληρο το φάσμα των θεμάτων και θα επανέλθουμε σε μερικές εβδομάδες με νέα πρόταση, την οποία θα παρουσιάσουμε στο Σώμα στο σύνολό του. Θέλω επίσης να υπογραμμίσω πόσο σημαντικό είναι το ότι διαθέτουμε συμφωνία πλαίσιο, την οποία θα τηρήσουμε και θα ακολουθήσουμε, καθώς και ότι μπορούμε να συμφωνήσουμε για τον τρόπο με τον οποίο θα πρέπει να συνεργάζονται τα όργανα αποδοτικά, αποτελεσματικά και δημοκρατικά.
<SPEAKER ID="049" NAME="Πρόεδρος">
Έλαβα έξι προτάσεις ψηφίσματος σύμφωνα με το άρθρο 103, παράγραφος 2, του Κανονισμού.
<P>
" συζήτηση έληξε.
<P>
" ψηφοφορία θα διεξαχθεί την Τετάρτη.
<P>
Γραπτές Δηλώσεις (άρθρο 142 του Κανονισμού)
<SPEAKER ID="050" NAME="Tunne Kelam  " AFFILIATION="PPE-DE">
γραπτώς. - Το 2009 είναι κρίσιμη χρονιά, δεδομένου ότι θα διεξαχθούν οι ευρωεκλογές, θα παρακολουθήσουμε την ανανέωση της Επιτροπής και, ελπίζω, την επικύρωση της Συνθήκης της Λισαβόνας.
<P>
Κύρια πολιτική προτεραιότητα για το πρώτο εξάμηνο του 2009 παραμένει η διαδικασία επικύρωσης της Συνθήκης της Λισαβόνας. " ενότητα και οι βελτιωμένοι μηχανισμοί λειτουργίας είναι κρίσιμοι, προκειμένου να παραμείνουμε ισχυρός παίκτης στο διεθνή στίβο.
<P>
Περισσότερο από ποτέ η ενεργειακή μας πολιτική χρειάζεται περισσότερη συνοχή, με προοπτική ενίσχυσης της ενεργειακής ανεξαρτησίας. " αλληλεγγύη μεταξύ των κρατών μελών και η αναζήτηση εναλλακτικών ενεργειακών πόρων θα πρέπει να αναχθούν σε προτεραιότητες για την ΕΕ.
<P>
" επίτευξη των στόχων που τίθενται στη Συνθήκη της Λισαβόνας πρέπει να ενισχυθεί εκ νέου. " καινοτομία, η επιχειρηματικότητα και η προώθηση της οικονομίας επιστημονικής βάσης συνιστούν τις κύριες πτυχές, τις οποίες πρέπει να έχουμε κατά νου. " ολοκλήρωση της εσωτερικής αγοράς πρέπει να οριστικοποιηθεί. Πρέπει να διατεθούν πιο αποδοτικά εργαλεία για τις ΜΜΕ, με στόχο την περαιτέρω στήριξη του ρόλου τους ως κύριου δημιουργού θέσεων εργασίας.
<P>
Πρέπει να καθιερωθεί νέα προσέγγιση ως προς το πώς θα φέρουμε την ΕΕ εγγύτερα προς τους πολίτες. " προσέγγιση αυτή πρέπει να είναι αμφίδρομη. Εμείς, ως πολιτικοί, δεν είμαστε μόνο ηγέτες, αλλά πάνω απ' όλα υπηρέτες και προσεκτικοί ακροατές των πολιτών μας.
<SPEAKER ID="051" NAME="Magda Kósáné Kovács  " AFFILIATION="PSE">
γραπτώς. - (HU) Από όλους τους στόχους που τέθηκαν το 2004, η Επιτροπή απέτυχε να ανταποκριθεί στον πιο σημαντικό, συγκεκριμένα στην εξάλειψη ή, έστω, τη σημαντική μείωση της αδιαφορίας και της έλλειψης εμπιστοσύνης στο ευρωπαϊκό ιδεώδες.
<P>
Ούτε το πρόγραμμα του επόμενου έτους αντικατοπτρίζει την πεποίθηση ότι αυτή η Ευρώπη διαφέρει από εκείνη του παρελθόντος. Το οικονομικό δυναμικό της ΕΕ-27 είναι πολύ μεγαλύτερο από αυτό της ΕΕ-15 και καταλαμβάνει πολύ πιο σοβαρή θέση στην παγκόσμια οικονομία. Την ίδια στιγμή, τα οικονομικά και κοινωνικά προβλήματα της ΕΕ-27 είναι διαφορετικά, ενώ οι εσωτερικές εντάσεις και οι φόβοι είναι επίσης διαφορετικοί και πιο ισχυροί.
<P>
" ελεύθερη μετακίνηση εργαζομένων και υπηρεσιών έφερε στην επιφάνεια δριμείες συγκρούσεις. Τούτο φαίνεται σαφώς από το "όχι" των γάλλων ψηφοφόρων, το οποίο προκάλεσε τον εκτροχιασμό του σχεδίου του Συντάγματος, ενώ και οι ιρλανδοί ψηφοφόροι δυσχεραίνουν τώρα τη μοίρα της Συνθήκης της Λισαβόνας, εν μέρει λόγω των εντάσεων σχετικά με τους εργαζομένους των ειδικών αποστολών.
<P>
Το πρόγραμμα εργασίας του 2009 δεν αναφέρει επίσης ποια είναι τα σχέδια της Επιτροπής για την παρακολούθηση των κρατών μελών, τα οποία θέλουν να εφαρμόσουν περαιτέρω περιορισμούς μετά την πενταετή περίοδο ισχύος περιορισμών προς το συμφέρον της ελεύθερης μετακίνησης εργαζομένων.
<P>
Σε σχέση με όλα ετούτα, με λύπη μου διαπιστώνω ότι η ολοένα και πιο τρομακτική παρουσία του ρατσισμού και της ξενοφοβίας στην Ευρώπη δεν παρακινεί την Επιτροπή να δράσει.
<P>
Τα προβλήματα αυτά είναι αναπόφευκτα και επιστρέφουν σαν μπούμερανγκ. Το μόνο ερώτημα είναι αν θα τα αντιμετωπίσουμε όσο ακόμη οι εντάσεις αντιμετωπίζονται ή όταν πλέον οι νεοφασιστικές γεμάτες μίσος ομάδες θα προκαλούν αναταραχές στις ευρωπαϊκές πόλεις. Ελπίζω ότι θα επιλέξουμε το πρώτο.
<SPEAKER ID="052" NAME="Marian-Jean Marinescu  " AFFILIATION="PPE-DE">
γραπτώς. - (RO) " Ευρωπαϊκή Ένωση αντιμετωπίζει μεγάλες δυσκολίες εξαιτίας του διεθνούς πλαισίου, το οποίο εμφανίζεται απροσδόκητα ευάλωτο.
<P>
" αστάθεια των χρηματοπιστωτικών αγορών, οι κυμαινόμενες τιμές των καυσίμων, η τρομοκρατία, το φάσμα του Ψυχρού Πολέμου, η οξεία ανάγκη για ενεργειακή ασφάλεια, οι συσσωρευμένες επιπτώσεις της αλλαγής του κλίματος συνιστούν απειλές τις οποίες η Ευρωπαϊκή Ένωση θα μπορέσει να ξεπεράσει μόνο χάρη στην ενότητα και τη συναίνεση.
<P>
Οι επιπτώσεις της κρίσης στη Γεωργία, η χρηματοπιστωτική κρίση των "ΠΑ, αλλά και η κλιμάκωση της τρομοκρατίας θα πρέπει να συμβάλουν στη χάραξη καθαρών γραμμών δράσης στο νομοθετικό πρόγραμμα και το πρόγραμμα εργασίας της Επιτροπής.
<P>
Το 2009 είναι κρίσιμη χρονιά για τη θεσμική σταθερότητα εξαιτίας της Συνθήκης της Λισαβόνας, η επικύρωση της οποίας θα πρέπει να αποτελεί κύρια προτεραιότητα για το επόμενο διάστημα. Το πρόγραμμα θα πρέπει να περιλαμβάνει τις πτυχές εκείνες, από τις οποίες εξαρτάται η μελλοντική εξέλιξη της Ένωσης: την κοινή ενεργειακή πολιτική, την κοινή εξωτερική πολιτική και πολιτική ασφαλείας, τη μεταρρύθμιση της πολιτικής γειτονίας και την ενίσχυση των δεσμεύσεων προς τις χώρες των Δυτικών Βαλκανίων, τη Μολδαβία και την Ουκρανία, οι οποίες χρειάζονται την Ευρωπαϊκή Ένωση, αλλά και τις οποίες η Ευρωπαϊκή Ένωση χρειάζεται με τη σειρά της.
<P>
Το 2009 είναι επίσης χρονιά ευρωεκλογών, όμως το ευρωβαρόμετρο δεν φαίνεται πολλά υποσχόμενο. Το νομοθετικό πρόγραμμα και το πρόγραμμα εργασίας της Επιτροπής πρέπει να δείξει ότι κύριος στόχος των ευρωπαϊκών οργάνων είναι να ανταποκρίνονται στις απαιτήσεις και να διασφαλίζουν την ευημερία των ευρωπαίων πολιτών.
